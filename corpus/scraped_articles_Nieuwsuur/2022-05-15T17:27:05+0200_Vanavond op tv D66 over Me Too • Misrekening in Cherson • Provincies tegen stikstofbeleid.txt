Vanavond op tv: D66 over Me Too • Misrekening in Cherson • Provincies tegen stikstofbeleid
2022-05-15T17:27:05+0200
https://nos.nl/nieuwsuur/artikel/2428935-vanavond-op-tv-d66-over-me-too-misrekening-in-cherson-provincies-tegen-stikstofbeleid

In Den Bosch mogen kritische D66-leden vandaag stoom afblazen over de kwestie rond grensoverschrijdend gedrag van partijstrateeg Frans van Drimmelen. Of eigenlijk: over de manier waarop de partijtop daarmee is omgegaan. Want wat komt er terecht van het beloofde nieuwe leiderschap?
In Cherson, de eerste grote stad in Oekraïne die de Russische troepen in handen kregen, zijn de plaatselijke autoriteiten vervangen door mensen die Rusland gunstig zijn gezind. Maar de Russische leiding rekende ook op steun van lokale Oekraïense politici en militairen. Dat blijkt een dure misrekening. We spreken met verslaggever Gert-Jan Dennekamp in de regio.
Het is een hoofdpijndossier voor het kabinet: het stikstofdossier. Nadat eerst boeren woedend hebben gereageerd op de kabinetsvoornemens om stikstof aan te pakken, zetten nu ook provinciebestuurders de hakken in het zand. En dat is een probleem, want het zijn juist de provincies die het stikstofbeleid moeten gaan uitvoeren.
Nieuwsuur
Binnenland
Deel artikel: