30/11 in Nieuwsuur: Rebellen Syrië winnen terrein • Verbod op houtkachels?
2024-11-30T15:16:21+0100
https://nos.nl/nieuwsuur/artikel/2546549-30-11-in-nieuwsuur-rebellen-syrie-winnen-terrein-verbod-op-houtkachels

Syrische strijdkrachten erkennen dat ze terrein hebben verloren in Aleppo, de miljoenenstad in het noordwesten van Syrië waar rebellen van Hayat Tahrir al-Sham (HTS) een offensief zijn gestart. Gisteren bereikte die groep Aleppo, na onverwachte successen in de strijd tegen het regeringsleger.
Bij een tegenaanval van het leger kreeg Syrië vannacht hulp van Rusland. Sinds 2015 mengt het land zich in de Syrische burgeroorlog die in 2011 begon nadat Syrië protesten voor meer vrijheid en democratie hard had neergeslagen. Wer spreken met Joost Hiltermann, hoofd Midden-Oosten van de Crisis Group, een internationale denktank die zich inzet voor vrede.
De razend populaire houtstookkachel ligt steeds meer onder vuur. Artsen waarschuwen voor ernstige gezondheidsschade. Een groeiend aantal steden wil daarom van de houtkachel af. Amersfoort en Eindhoven hebben al een stookverbod bij windstil en mistig weer. Amsterdam onderzoekt een verbod. Utrecht is het meest ambitieus met een totaalverbod vanaf 2030, waar de gemeenteraad binnenkort over stemt. Maar ondertussen geven de grote kachelverkopers aan dat ze er meer verkopen dan ooit.
Nieuwsuur
Binnenland
Deel artikel: