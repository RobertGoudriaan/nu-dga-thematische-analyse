Vanavond op tv: Positief klimaatnieuws â€¢ Pro-palestijnse demonstraties
2024-04-27T15:53:23+0200
https://nos.nl/nieuwsuur/artikel/2518408-vanavond-op-tv-positief-klimaatnieuws-pro-palestijnse-demonstraties

Er is voldoende somber stemmend klimaatnieuws. Geholpen door het natuurfenomeen El Nino beleeft de aarde momenteel de warmste aaneengesloten tien maanden sinds de metingen begonnen. De uitstoot van broeikasgassen door fossiele brandstoffen stijgt en is hoger dan ooit. Mede daardoor wordt een andere ontwikkeling aan het zicht onttrokken. Een ontwikkeling die energie-experts voorzichtig optimistisch maakt: het gaat goed - en zelfs beter dan velen kort geleden nog hadden verwacht - met de energietransitie, de overgang van fossiele naar duurzame energie.
Een week vol pro-Palestijnse demonstraties op Amerikaanse Universiteiten. Honderden studenten werden gearresteerd. De studenten, en soms ook docenten die zich aansluiten bij het protest, eisen een staakt-het-vuren en hebben felle kritiek op president Joe Biden, die ze de bijnaam 'Genocide Joe' gegeven hebben. Hoe gaan Nederlandse universiteiten om met studenten die op de campus willen demonstreren? Te gast is: Jouke de Vries, voorzitter Universiteiten van Nederland.
Nieuwsuur
Binnenland
Deel artikel: