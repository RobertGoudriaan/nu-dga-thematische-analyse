Vanavond op tv: Eenheid EU brokkelt af • Institutioneel racisme • Terug naar Oekraïne
2022-05-30T14:32:15+0200
https://nos.nl/nieuwsuur/artikel/2430801-vanavond-op-tv-eenheid-eu-brokkelt-af-institutioneel-racisme-terug-naar-oekraine

In Brussel begint een tweedaagse top tussen regeringsleiders van de lidstaten van de Europese Unie. De leiders spreken over de energie- en voedselcrisis en over een nieuw pakket strafmaatregelen tegen Rusland, inclusief een olie-embargo. De Duitse minister van Economische Zaken Robert Habeck waarschuwde gisteren dat de eensgezindheid binnen de EU over sancties tegen Rusland afbrokkelt. Vanavond is Han ten Broeke te gast.
Vorige week woensdag werd bekend dat het kabinet gaat erkennen dat bij een deel van de Belastingdienst sprake is geweest van institutioneel racisme. Een brief met meer uitleg komt vandaag. De staatssecretaris van Fiscaliteit en Belastingdienst, Marnix van Rij, schuift aan in de studio.
De oorlog in hun land woedt voort. Toch wordt de heimwee sommigen te veel. Zo'n dertig Oekraïense vluchtelingen stapten onlangs aan boord van een grote bus, geladen met hulpgoederen. Allen met maar één doel voor ogen: zo snel mogelijk terug naar huis. We filmden hun bijna 24-uur durende reis naar de Poolse grens met Oekraïne.
Nieuwsuur
Binnenland
Deel artikel: