5/2 in Nieuwsuur: Trumps plannen voor Gaza • Uitspraak mondkapjesaffaire • Amateurs succesvol in de beker
2025-02-05T12:01:21+0100
https://nos.nl/nieuwsuur/artikel/2554606-5-2-in-nieuwsuur-trumps-plannen-voor-gaza-uitspraak-mondkapjesaffaire-amateurs-succesvol-in-de-beker

De Amerikaanse president Trump wil dat de Palestijnen in de Gazastrook weggaan en er niet meer terugkomen. Wat hem betreft komt er buiten Gaza een nieuwe plek voor Palestijnen. Ook sprak hij de wens uit dat de VS eigenaar wordt van de Gazastrook om het door oorlog verwoeste gebied op te bouwen tot een "Riviera van het Midden-Oosten".
VN-secretaris-generaal Guterres zegt dat het plan neerkomt op etnische zuivering. Het maakt volgens hem de oprichting van een Palestijnse staat voor altijd onmogelijk. Ook Hamas in Gaza noemt de plannen absurd en belachelijk.
Voormalig VN-gezant in het Midden-Oosten Robert Serry is te gast in de studio.
Sywert van Lienden en zijn zakenpartners Bernd Damme en Camille van Gestel moeten 20,7 miljoen euro terugbetalen aan de Stichting Hulptroepen Alliantie. Dat heeft de rechtbank in Amsterdam besloten in de mondkapjeszaak.
In de uitzending: Follow the Money-journalist Jan-Hein Strop, mede-auteur van het boek Sywerts miljoenen.
Vanavond en morgen spelen twee amateurclubs uit de tweede divisie in de kwartfinale van de KNVB-beker. De amateurs van Noordwijk nemen het vanavond op tegen Go Ahead Eagles. En morgen neemt Quick Boys uit Katwijk aan Zee het op tegen AZ.
Waar het voor de eeuwwisseling een uitzondering was dat een amateurclub ver kwam in het toernooi, gebeurt het de laatste jaren geregeld. Wat is de reden van het succes?
Nieuwsuur
Binnenland
Buitenland
Deel artikel: