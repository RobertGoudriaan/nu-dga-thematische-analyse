Vanavond op tv: De Nederlandse wapenindustrie • Militair historicus over de oorlog in Oekraïne • Wirwar aan regels isolatiesubsidie
2024-02-22T14:26:17+0100
https://nos.nl/nieuwsuur/artikel/2509925-vanavond-op-tv-de-nederlandse-wapenindustrie-militair-historicus-over-de-oorlog-in-oekraine-wirwar-aan-regels-isolatiesubsidie

De Europese defensie- en veiligheidsindustrie is te gefragmenteerd en te afhankelijk van de Verenigde Staten, stelt de Adviesraad Internationale Vraagstukken in een rapport. We zoomen in onze uitzending in op de Nederlandse wapenindustrie: hoe staat die ervoor?
We hebben een uitgebreid interview met de gerenommeerde militair historicus Sir Lawrence Freedman over de oorlog in Oekraïne. Volgens hem lijkt die op veel punten op vorige oorlogen. Hij stelt bijvoorbeeld dat de Russische president Vladimir Poetin Oekraïne op eenzelfde manier onderschatte, als Adolf Hitler de Sovjet-Unie.
Twee jaar na het begin van de Russische invasie analyseert Nieuwsuur met internationale experts hoe de oorlog in Oekraïne ervoor staat en welke lessen er te trekken zijn. We horen over "showman" Zelensky, de grootste strategische blunder van Poetin én het einddoel van de Russische president. Bekijk hier alle interviews.
Twee jaar geleden zette het Rijk het Nationaal Isolatieprogramma op, met als doel huizen sneller te verduurzamen. Mensen die hun huis willen laten isoleren kunnen daar via dat programma subsidie voor krijgen. Maar in de praktijk werkt het programma nog niet zoals gehoopt: "Het gaat nog niet slimmer, het gaat ook niet sneller en het gaat al helemaal niet socialer", zegt Nils Kok, hoogleraar Vastgoedfinanciering.
Nieuwsuur
Binnenland
Deel artikel: