Vanavond op tv: Uitgelekte brief coalitie • Ook kippeneieren vervuild door Chemours
2023-08-31T13:40:32+0200
https://nos.nl/nieuwsuur/artikel/2488682-vanavond-op-tv-uitgelekte-brief-coalitie-ook-kippeneieren-vervuild-door-chemours

Voor het eerst is duidelijk welke afspraken de regeringspartijen wilden maken om de migratie naar Nederland in te dammen. Begin juli viel het kabinet over de kwestie, maar over veel maatregelen waren ze het al wel grotendeels eens. De afspraken zijn nooit naar buiten gekomen omdat er nog geen definitieve deal was, maar Nieuwsuur heeft er de hand op weten te leggen.
Eieren van hobbykippen uit de omgeving van Sliedrecht, en ook uit de rest van de Alblasserwaard, bevatten soms zulke hoge concentraties PFAS dat het onveilig is om ze te eten. Dat blijkt uit onderzoek van een laboratorium van de VU Amsterdam, in opdracht van NRC. Het RIVM adviseert een vervolgonderzoek naar eieren.
Gisteren werd bekend dat Chemours moet stoppen met het lozen van de stof trifluorazijnzuur (TFA), een PFAS-verbinding die het RIVM aanmerkt als een 'potentieel zeer zorgwekkende stof'. Milieudienst DCMR dreigt met boetes van 125.000 euro per overtreding. Volgens de provincie Zuid-Holland heeft Chemours geen vergunning om TFA te lozen. Wij spreken met advocate Bénédicte Ficq die volgende week een massa-aangifte indient tegen het chemiebedrijf.
Lees hier de gehele reactie van Chemours van vandaag.
Nieuwsuur
Binnenland
Deel artikel: