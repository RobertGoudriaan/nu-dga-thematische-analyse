Vanavond op tv: Gijzeling in Ede • De nieuwe wapenwedloop • Huizen fors duurder door verplicht energiesysteem
2024-03-30T15:18:58+0100
https://nos.nl/nieuwsuur/artikel/2514783-vanavond-op-tv-gijzeling-in-ede-de-nieuwe-wapenwedloop-huizen-fors-duurder-door-verplicht-energiesysteem

Vandaag was er een gijzeling in het populaire café Petticoat in Ede. In totaal werden er vier personen gegijzeld. In de vroege ochtend rukte de politie massaal uit en werd een groot gebied afgezet. Zo'n beetje alle specialistische teams van de politie waren betrokken. Aan het begin van de middag werd de gijzelnemer opgepakt. We spreken met burgemeester René Verhulst van Ede.
Nieuwbouwwoningen - en dat klinkt logisch - moeten bewoonbaar zijn. Volgens de wet is ook een energiesysteem in een huis verplicht, voor de verwarming. En juist dát systeem, tegenwoordig vaak een warmtepomp, laten bouwbedrijven steeds vaker buiten de koopprijs van een huis. Dat blijkt uit een analyse van Nieuwsuur van tientallen bouwprojecten in twintig gemeenten. Daardoor moet de koper gedwongen bijbetalen.
De oorlog in Oekraïne heeft een nieuwe wapenwedloop met Rusland in gang gezet. Want als je vrede wilt, bereid je dan voor op oorlog. Een oude wijsheid die veel westerse landen na de Koude Oorlog liever vergaten. Nu verhogen veel Europese landen hun defensiebudgetten, zonder veel tegenspraak. Ook in Nederland. Maar wat leert de geschiedenis ons?
Nieuwsuur
Binnenland
Deel artikel: