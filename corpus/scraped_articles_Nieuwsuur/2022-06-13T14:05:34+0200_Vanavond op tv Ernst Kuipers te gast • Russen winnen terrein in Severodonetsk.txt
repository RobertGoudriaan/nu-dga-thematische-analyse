Vanavond op tv: Ernst Kuipers te gast • Russen winnen terrein in Severodonetsk
2022-06-13T14:05:34+0200
https://nos.nl/nieuwsuur/artikel/2432523-vanavond-op-tv-ernst-kuipers-te-gast-russen-winnen-terrein-in-severodonetsk

Minister van Volksgezondheid Ernst Kuipers (D66) heeft vandaag de langetermijnaanpak voor de coronacrisis naar de Tweede en Eerste Kamer gestuurd. Met deze nieuwe strategie wil het kabinet zich voorbereiden op een eventuele heropleving van het coronavirus, in de hoop de samenleving zo lang mogelijk open te kunnen houden. Vanavond is Kuipers te gast voor een uitgebreid gesprek over de nieuwe maatregelen.
Veel studenten krijgen geen energietoeslag, ook als ze onder de inkomensgrens van hun gemeente vallen. De overheid ontwikkelde de eenmalige toeslag voor huishoudens met een laag inkomen, maar gemeenten werd geadviseerd om de toeslag niet aan studenten te geven. Maar volgens juridische experts mogen studenten als groep niet worden uitgesloten.
Bij een aanval in Severodonetsk hebben Russische troepen het Oekraïense leger uit het centrum verdreven. De stad, gelegen in de Donbas, is al weken het middelpunt van de oorlog in Oekraïne. Han Bouwmeester, universitair hoofddocent militaire strategie aan de Nederlandse Defensie Academie, is te gast in de uitzending en bespreekt de huidige stand van zaken over de oorlog.
Nieuwsuur
Binnenland
Deel artikel: