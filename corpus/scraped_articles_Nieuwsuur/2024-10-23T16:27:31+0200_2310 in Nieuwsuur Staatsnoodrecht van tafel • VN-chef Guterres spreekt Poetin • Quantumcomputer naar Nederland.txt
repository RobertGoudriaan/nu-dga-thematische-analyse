23/10 in Nieuwsuur: Staatsnoodrecht van tafel • VN-chef Guterres spreekt Poetin • Quantumcomputer naar Nederland
2024-10-23T16:27:31+0200
https://nos.nl/nieuwsuur/artikel/2541835-23-10-in-nieuwsuur-staatsnoodrecht-van-tafel-vn-chef-guterres-spreekt-poetin-quantumcomputer-naar-nederland

De inzet van het omstreden staatsnoodrecht gaat van tafel, maar er komen wel vergaande asielmaatregelen. Dat hebben PVV, NSC en premier Schoof afgesproken. Daarmee lijkt, in ieder geval voor eventjes, een einde te komen aan de lange asieldiscussie in de Haagse politiek.
Hoe zien de maatregelen die nu zijn afgesproken er precies uit? En wat betekent deze deal voor de toekomst van het kabinet?
VN-secretaris-generaal António Guterres brengt deze week een bezoek aan de Russische president Poetin. Dat bezoek doet bij sommigen de wenkbrauwen fronsen, zeker in Oekraïne. Waarom gaat Guterres naar Rusland en wat wil hij er bespreken met Poetin?
Guterres' bezoek vindt plaats tijdens de bijeenkomst van de BRICS in het Russische Kazan. BRICS is een economisch samenwerkingsverband van negen landen (Brazilië, Rusland, India, China, Zuid-Afrika, Egypte, Ethiopië, Iran en de Verenigde Arabische Emiraten).
Op het Amsterdam Science Park verrijst binnenkort een van de acht zogeheten quantumcomputers. Europese overheden zetten vol in op deze computertechnologie om de strijd aan te gaan met grote techmachten.
Wat betekent de komst van deze dure computer? En welke technologie zit er precies achter?
Nieuwsuur
Binnenland
Politiek
Deel artikel: