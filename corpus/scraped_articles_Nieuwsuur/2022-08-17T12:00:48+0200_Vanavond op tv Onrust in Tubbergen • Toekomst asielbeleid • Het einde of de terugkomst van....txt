Vanavond op tv: Onrust in Tubbergen • Toekomst asielbeleid • Het einde of de terugkomst van...?
2022-08-17T12:00:48+0200
https://nos.nl/nieuwsuur/artikel/2440960-vanavond-op-tv-onrust-in-tubbergen-toekomst-asielbeleid-het-einde-of-de-terugkomst-van

Onrust in Albergen (gemeente Tubbergen), waar een hotel wordt ingericht als opvangplek voor asielzoekers. Gisteravond demonstreerden tientallen bewoners voor het door het kabinet aangewezen hotel. Wethouder Ursula Bekhuis is bang dat "de boel gaat escaleren, zoals in Ter Apel". Een toestroom van vluchtelingen zou volgens haar grote gevolgen hebben voor een kleine, hechte gemeenschap van zo'n 3000 inwoners. We zijn in Tubbergen en peilen de stemming.
Hoe nu verder met het Nederlandse asielbeleid? Daarover vanavond de reacties uit Den Haag en de analyse van Nynke de Zoeten. Ook spreken we Wilmien Haverkamp-Wenker, burgemeester van Tubbergen.
Wie na het einde van de langspeelplaat de wederopstanding van vinyl voorzag, werd voor gek verklaard. Inmiddels zit de verkoop van de lp al weer jaren in de lift. Gaat dat ook met het fotorolletje gebeuren? En met het reisbureau? In onze laatste aflevering over 'Het Aanstaande Einde Van' draaien we het om: welkom terug (online)reisbureau en fotorol.
Nieuwsuur
Binnenland
Deel artikel: