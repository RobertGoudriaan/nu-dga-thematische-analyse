Vanavond op tv: Rutte in Oekraïne • Rusland een jaar later
2023-02-17T13:06:29+0100
https://nos.nl/nieuwsuur/artikel/2464160-vanavond-op-tv-rutte-in-oekraine-rusland-een-jaar-later

Premier Mark Rutte is vandaag voor het eerst sinds vorig jaar juli in Oekraïne, samen met minister Liesje Schreinemacher van Buitenlandse Handel en Ontwikkelingssamenwerking. Ze gaan daar, bijna een jaar na de Russische inval, onder andere op bezoek bij de Oekraïense president Volodymyr Zelensky. Nieuwsuur is in Oekraïne en spreekt Rutte uitgebreid over de voortgang van de oorlog en de relatie tussen Nederland en Oekraïne.
We staan aan de vooravond van één jaar 'speciale militaire operatie'. Terwijl de troepen vochten in Oekraïne, veranderde Rusland in een totalitaire dictatuur. Tegenstanders vluchtten het land uit, maar de achtergebleven bevolking lijkt zich steeds meer te verenigen achter Poetin en het moederland. Correspondent Iris de Graaf spreekt met mensen over hoe de Russen dit jaar beleefden, hoe de ideologie in de Russische samenleving veranderde, en wat de de Russen zien in die oranje 'Z' - hét Russische symbool voor de oorlog in Oekraïne?
Nieuwsuur
Binnenland
Deel artikel: