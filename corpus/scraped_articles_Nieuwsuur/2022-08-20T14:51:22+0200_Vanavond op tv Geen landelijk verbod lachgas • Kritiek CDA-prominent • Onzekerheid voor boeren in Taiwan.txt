Vanavond op tv: Geen landelijk verbod lachgas? • Kritiek CDA-prominent • Onzekerheid voor boeren in Taiwan
2022-08-20T14:51:22+0200
https://nos.nl/nieuwsuur/artikel/2441397-vanavond-op-tv-geen-landelijk-verbod-lachgas-kritiek-cda-prominent-onzekerheid-voor-boeren-in-taiwan

Doden en gewonden in het verkeer, ernstige gezondheidsschade en troep op straat. Lachgas zorgt de laatste jaren voor toenemende overlast. Een landelijk verbod werd eind 2019 al aangekondigd, maar is ondertussen al een aantal keer uitgesteld. De beoogde datum is nu 1 januari, maar de Raad van State is kritisch op de nieuwe wetgeving. Burgemeesters zijn niet blij met de kritiek van de Raad van State.
CDA-gedeputeerde Eddy van Hijum stapt uit de Overijsselse politiek. Hij heeft geen goed woord over voor de maatregelen uit Den Haag. "Den Haag bedrijft tekentafelpolitiek. Het kabinet moet provincies en gemeenten serieus nemen en onze kennis en oplossingen gebruiken in plaats van de wet voorschrijven", zegt hij vandaag in een interview. Vanavond is Eddy van Hijum te gast.
Het lijkt wat stil geworden na de commotie rond het bezoek van Nancy Pelosi, de voorzitter van het Amerikaanse Huis van Afgevaardigden, aan Taiwan. Maar de kou is zeker niet uit de lucht. Correspondent Sjoerd den Daas bezoekt boeren in Taiwan.
Nieuwsuur
Binnenland
Deel artikel: