Vanavond op tv: FIFA schorst Spaanse bondsvoorzitter â€¢ De chipoorlog met China
2023-08-26T15:39:12+0200
https://nos.nl/nieuwsuur/artikel/2488084-vanavond-op-tv-fifa-schorst-spaanse-bondsvoorzitter-de-chipoorlog-met-china

De wereldvoetbalbond FIFA heeft Luis Rubiales, voorzitter van de Spaanse voetbalfederatie, voorlopig geschorst. Rubiales ligt onder vuur voor het geven van een kus op de mond van international Jenni Hermoso na de gewonnen WK-finale tegen Engeland. De schorsing duurt in eerste instantie negentig dagen in afwachting van de uitkomst van het onderzoek dat de bond naar hem is gestart. Rubiales en de Spaanse voetbalfederatie mogen ook geen contact opnemen of met Jenni Hermoso of haar naasten, aldus FIFA.
De eerste salvo's zijn gelost in de chipoorlog tussen China en het Westen: het Westen weigert gevoelige chipstechnologie te exporteren naar China en dus gelden er nieuwe beperkingen voor de export van de chipmachines van ASML. China blokkeert nu de export van grondstoffen als geranium en gallium, belangrijk voor de meest uiteenlopende producten: van pacemakers en gevechtsvliegtuigen tot zonnepanelen en laptops. In China wordt maar liefst 97 procent van al het gallium en 68 procent germanium in de wereld gedolven. Correspondent Sjoerd den Daas bezoekt het delvingsgebied in China.
Nieuwsuur
Binnenland
Deel artikel: