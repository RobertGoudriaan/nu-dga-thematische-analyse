23/11 in Nieuwsuur: Partijbijeenkomst NSC • Waar blijft het klimaatakkoord van Bakoe? • Faillissement dreigt voor Northvolt
2024-11-23T15:05:25+0100
https://nos.nl/nieuwsuur/artikel/2545623-23-11-in-nieuwsuur-partijbijeenkomst-nsc-waar-blijft-het-klimaatakkoord-van-bakoe-faillissement-dreigt-voor-northvolt

Leden van NSC komen vandaag in Nieuwegein samen voor een congres. De partij verkeert in zwaar weer. In korte tijd stapten twee staatssecretarissen en twee Kamerleden van NSC op. Partijleider Pieter Omtzigt, die woensdag terugkeerde in de Kamer, houdt een toespraak over de koers van de NSC.
Hoe blij zijn de leden van de jonge partij nog met hun kabinetsdeelname?
Op de klimaattop in Bakoe, Azerbeidzjan, had eigenlijk gisteren al een akkoord moeten liggen. Maar vooralsnog is er nog geen uitzicht op snelle overeenstemming.
Het gebeurt bij klimaattoppen vaker dat politici en diplomaten langer de tijd nodig hebben om te onderhandelen. Maar dit keer dreigt het akkoord er voor sommige landen echt niet op tijd te liggen.
In onze uitzending het laatste nieuws uit Bakoe.
Het gaat niet goed met Northvolt, een Zweeds bedrijf dat accu's maakt. De onderneming zou Europa onafhankelijk moeten maken van Chinese batterijen en een belangrijke schakel zijn om de auto-industrie op ons continent te elektrificeren.
Maar Northvolt kampt met financiële problemen. Gisteren stapte de topman op. Is het bedrijf nog te redden?
Nieuwsuur
Politiek
Deel artikel: