Vanavond op tv: Crisisberaad kabinet • Vlaanderen heeft wél stikstofakkoord • 12-jarig Russisch meisje gestraft voor tekening
2023-03-28T12:04:23+0200
https://nos.nl/nieuwsuur/artikel/2469202-vanavond-op-tv-crisisberaad-kabinet-vlaanderen-heeft-wel-stikstofakkoord-12-jarig-russisch-meisje-gestraft-voor-tekening

In Den Haag is er vanavond een crisisberaad. De aanleiding is de verkiezingsuitslag, die voor de partijen die deel uitmaken van het kabinet niet al te best genoemd mag worden. Hoe diep is de crisis en vooral: komt de regering nog uit dit dal?
We bespreken het met politiek duider Arjan Noorlander.
Wat in Nederland verder weg lijkt dan ooit, is in Vlaanderen gelukt. Daar is een stikstofakkoord gesloten. Hoe ze daar hebben doorgepakt en of dit een voorbeeld kan zijn voor de Nederlandse situatie bespreken we in de studio met de Vlaamse stikstofminister Zuhal Demir.
De 12-jarige Masha Moskaleva maakte op school een tekening over de oorlog in Oekraïne met de boodschap 'geen oorlog' en 'bevrijd Oekraïne'. De vader van het meisje kreeg vervolgens bezoek van de politie.
Inmiddels zit het meisje in een instelling die niet bereikbaar is voor familie en vrienden. Haar vader, de enige opvoeder, heeft huisarrest en wacht mogelijk een gevangenisstraf.
We praten over deze zaak en over de repressie in Rusland met correspondent Geert Groot Koerkamp.
Nieuwsuur
Binnenland
Deel artikel: