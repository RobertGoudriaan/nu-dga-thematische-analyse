Vanavond op tv: Hoe reageren Russen op Poetins speech? • Rutte aan zet bij APB • Kiest Italië radicaal-rechts?
2022-09-22T14:55:06+0200
https://nos.nl/nieuwsuur/artikel/2445567-vanavond-op-tv-hoe-reageren-russen-op-poetins-speech-rutte-aan-zet-bij-apb-kiest-italie-radicaal-rechts

Gisteren maakte de Russische president Poetin bekend het land gedeeltelijk te mobiliseren én hij dreigde met het inzetten van kernwapens. Aan de grenzen met landen waar Russen zonder visum naartoe kunnen, werd het daarna opvallend druk. Velen zijn bang dat het Kremlin veel meer mensen wil mobiliseren dan de aangekondigde 300.000.
Ondertussen komt vandaag de VN-Veiligheidsraad bijeen, waar de Russische en Oekraïense buitenlandministers Lavrov en Koeleba allebei aanwezig zijn. Hoe reageert de wereld op Poetins dreigementen? Te gast is Oost-Europadeskundige Bob Deen.
Premier Rutte beantwoordt bij de Algemene Politieke Beschouwingen vandaag vragen van de partijen in de Tweede Kamer over de begroting van volgend jaar. Het energieprijsplafond, de koopkracht en het afnemende vertrouwen in de politiek staan centraal. Politiek duider Arjan Noorlander volgt het debat en praat ons bij.
De radicaal-rechtse Giorgia Meloni lijkt de eerste vrouwelijke premier van Italië te gaan worden. Zondag zijn er verkiezingen in het land, en haar partij Fratelli d'Italia staat stevig bovenaan in de peilingen.
Sommige Italianen vrezen voor haar opkomst, maar hoe extreem zijn haar plannen echt? En wat betekent een eventuele overwinning van Meloni voor de EU? We spreken met Italië-kenners en met correspondent Heleen D'Haens.
Nieuwsuur
Binnenland
Deel artikel: