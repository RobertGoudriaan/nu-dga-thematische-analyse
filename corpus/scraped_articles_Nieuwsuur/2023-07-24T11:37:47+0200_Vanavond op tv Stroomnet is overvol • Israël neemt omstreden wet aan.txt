Vanavond op tv: Stroomnet is overvol • Israël neemt omstreden wet aan
2023-07-24T11:37:47+0200
https://nos.nl/nieuwsuur/artikel/2484018-vanavond-op-tv-stroomnet-is-overvol-israel-neemt-omstreden-wet-aan

Op steeds meer plaatsen in Nederland zit het stroomnet bomvol. Bedrijven krijgen steeds moeilijker een nieuwe of zwaardere aansluiting en voor het terugleveren aan het net is ook nauwelijks nog ruimte. De uitbreiding van het net gaat nog jaren duren. Han Slootweg, themacoördinator Slim & Flexibel Elektriciteitssysteem bij Netbeheer Nederland en directeur netstrategie bij Enexis, is te gast.
In Israël heeft het parlement een omstreden wet aangenomen die de macht van het Hooggerechtshof inperkt. De stemming van vandaag ging over de zogenoemde redelijkheidsclausule in de wet, een belangrijk element van het pakket aan hervormingen. Tot nog toe kon het Hooggerechtshof besluiten van de regering tegenhouden als het die onredelijk achtte. Die mogelijkheid verdwijnt met het ingaan van de nieuwe wet. We spreken erover met Rachel Stomel, van het Center for Women's Justice.
Nieuwsuur
Binnenland
Deel artikel: