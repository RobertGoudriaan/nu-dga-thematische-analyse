Vanavond op tv: Afghaanse bewakers niet naar Nederland • Vluchten uit Libanon • Mexicaanse drugsoorlog
2024-09-30T15:35:59+0200
https://nos.nl/nieuwsuur/artikel/2539077-vanavond-op-tv-afghaanse-bewakers-niet-naar-nederland-vluchten-uit-libanon-mexicaanse-drugsoorlog

Het kabinet heeft besloten om een groep van mogelijk tweehonderd Afghanen die voor Nederland hebben gewerkt tijdens de militaire aanwezigheid in Afghanistan, toch niet samen met hun gezinnen te laten overkomen naar Nederland.
Oppositiepartijen hebben geen goed woord over voor het besluit. Ze stellen dat de groep Afghanen groot gevaar loopt in hun thuisland.
Israël heeft de Verenigde Staten geïnformeerd over plannen voor een aankomend grondoffensief tegen Hezbollah in Libanon. De Israëlische minister Gallant van Defensie zei vanmiddag dat "de volgende fase van de oorlog spoedig zal beginnen". Hij maakte niet expliciet duidelijk of hij daarmee doelt op een grondoffensief. Oorlogsexpert Frans Osinga schuift aan in de studio.
Meer dan 400 duizend doden zijn er al gevallen, in de alsmaar voortdurende drugsoorlog in Mexico. De vraag is: wie is daar verantwoordelijk voor. Zijn dat de drugscriminelen? Is dat de overheid? Mexico ziet dat anders. Dat land wijst met de beschuldigende vinger naar Amerikaanse wapenproducenten, en eist voor de rechter miljarden schadevergoeding.
Nieuwsuur
Binnenland
Buitenland
Deel artikel: