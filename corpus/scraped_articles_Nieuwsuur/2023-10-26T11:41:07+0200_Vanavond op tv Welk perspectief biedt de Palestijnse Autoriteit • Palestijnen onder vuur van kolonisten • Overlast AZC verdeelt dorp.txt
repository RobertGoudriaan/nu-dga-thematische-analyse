Vanavond op tv: Welk perspectief biedt de Palestijnse Autoriteit? • Palestijnen onder vuur van kolonisten • Overlast AZC verdeelt dorp
2023-10-26T11:41:07+0200
https://nos.nl/nieuwsuur/artikel/2495436-vanavond-op-tv-welk-perspectief-biedt-de-palestijnse-autoriteit-palestijnen-onder-vuur-van-kolonisten-overlast-azc-verdeelt-dorp

In het conflict tussen Israël en Hamas is het gezag van de Palestijnse Autoriteit, het bestuursorgaan van de Palestijnse gebieden, nauwelijks zichtbaar. Op de Westelijke Jordaanoever groeit de steun voor Hamas. De Palestijnse minister van Buitenlandse zaken Riyad al-Maliki is het gezicht van de Palestijnse Autoriteit in het buitenland. Wat vindt hij dat de internationale gemeenschap moet doen? En wat kan de Palestijnse Autoriteit zelf doen? Daarover spreken we minister Riyad al-Maliki vandaag.
Kolonisten op de bezette Westelijke Jordaanoever grijpen volgens mensenrechtenorganisaties hun kans nu de ogen van de wereld gericht zijn op de oorlog in Gaza. Gewapende kolonisten en Israëlische militairen vallen bewoners aan in hun huizen, op straat en in hun olijfgaarden. Verslaggever Ties Brock is op de Westelijke Jordaanoever en bezoekt daar Serah Lisson, een joodse kolonist die met haar man en zeven kinderen in door Israël bezet gebied op de Westelijke Jordaanoever woont. Ze staat volledig achter het geweld.
Over een maand zijn de verkiezingen. In de aanloop daarnaar peilen we de stemming in het land. In de serie 'Buiten het Binnenhof' kijken we naar de thema's die voor de kiezers belangrijk zijn. Vandaag de kwestie waar het kabinet over viel: het migratie- en asielbeleid. De inwoners van Maarheeze hebben daar direct mee te maken. Zij klagen steen en been over de overlast van het nabijgelegen AZC.
Bekijk hier deel 1: Wel werk, geen huis. En deel 2: Platteland niet begrepen door Den Haag
Nieuwsuur
Binnenland
Deel artikel: