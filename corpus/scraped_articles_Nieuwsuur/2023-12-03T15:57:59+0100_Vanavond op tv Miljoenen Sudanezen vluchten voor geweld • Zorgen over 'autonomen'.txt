Vanavond op tv: Miljoenen Sudanezen vluchten voor geweld â€¢ Zorgen over 'autonomen'
2023-12-03T15:57:59+0100
https://nos.nl/nieuwsuur/artikel/2500209-vanavond-op-tv-miljoenen-sudanezen-vluchten-voor-geweld-zorgen-over-autonomen

Bijna alle grote steden in de westelijke Sudaneze regio Darfur zijn in handen gekomen van de gewapende milities RSF. Het Sudanese leger is sinds april in een bloedige strijd verwikkeld met de RSF. Miljoenen mensen sloegen op de vlucht voor het geweld.
Niet alleen de stabiliteit van Sudan staat op het spel, maar die van de hele regio. We spreken correspondent Elles van Gelder.
De president van de Hoge Raad slaat alarm over het groeiend aantal Nederlanders dat zich 'autonoom' of 'soeverein' verklaart. Deze mensen denken dat de overheid na hun geboorte hun vrijheid heeft afgepakt en weigeren bijvoorbeeld belastingen en boetes te betalen.
De Hoge Raad, de hoogste rechter in straf-, civiele en belastingzaken, laat zich zelden in het openbaar uit over maatschappelijke kwesties. Maar president Dineke de Groot doet dat nu wel, omdat ze aandacht wil vragen voor de onderliggende problemen van deze burgers. Ze ontving duizenden brieven van afgehaakte burgers, vol met nepnieuws. Vanavond is De Groot te gast.
Nieuwsuur
Binnenland
Deel artikel: