Vanavond op tv: Frankrijk kiest • De vijanden van Poetin
2022-04-10T15:16:53+0200
https://nos.nl/nieuwsuur/artikel/2424620-vanavond-op-tv-frankrijk-kiest-de-vijanden-van-poetin

Emmanuel Macron lijkt in de eerste ronde van de Franse presidentverkiezingen de meeste stemmen te hebben behaald. Volgens de eerste prognoses haalt hij 28,1 procent van de stemmen. De rechts-radicale kandidaat Marine Le Pen volgt met 23,3 procent. Omdat geen van de kandidaten minstens 50 procent van de stemmen heeft gehaald, volgt over twee weken een tweede ronde.
Vanavond het laatste nieuws met Frank Renout, correspondent Frankrijk en Saskia Dekkers, Europa-correspondent.
Met de enorme westerse sancties tegen Rusland krijgen Russische dissidenten in het buitenland alsnog hun zin. Een aantal van hen probeert westerse politieke leiders al jaren zover te krijgen de banden met Poetin te verbreken. We spreken vanavond met twee van hen, en allebei denken ze dat de oorlog het begin van Poetins einde heeft ingeluid. De één nam de taken over van oppositieleider Navalny, toen die in de gevangenis verdween. De ander ondervond de wraak van Poetin op dramatische wijze.
Nieuwsuur
Binnenland
Deel artikel: