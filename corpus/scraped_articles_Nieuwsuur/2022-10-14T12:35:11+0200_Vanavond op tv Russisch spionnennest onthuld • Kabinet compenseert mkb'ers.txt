Vanavond op tv: Russisch spionnennest onthuld • Kabinet compenseert mkb'ers
2022-10-14T12:35:11+0200
https://nos.nl/nieuwsuur/artikel/2448326-vanavond-op-tv-russisch-spionnennest-onthuld-kabinet-compenseert-mkb-ers

De zeventien Russische inlichtingenofficieren die Nederland eind maart uitzette, waren spionnen. Ze hielden zich onder meer bezig met het versleutelen van geheime berichten, contraspionage en het verzamelen van informatie over microchips voor het Russische leger. Dat blijkt uit onderzoek van de NOS en Nieuwsuur in samenwerking met de Belgische krant De Tijd.
Lange tijd zette Nederland de mannen bewust niet uit, totdat Rusland in februari Oekraïne binnenviel. Wat de spionnen hier al die tijd deden, en hoe we daarachter kwamen, legt verslaggever Eelco Bosch van Rosenthal vanavond uit in de studio.
Energie-intensieve bedrijven krijgen een maximale tegemoetkoming van 160.000 euro voor hun hoge energiekosten. De regeling Tegemoetkoming Energiekosten lekte gisteren al in grote lijnen uit.
De kosten van de TEK kunnen oplopen tot ongeveer 3,1 miljard euro. Het kabinet hoopt met deze regeling kleine en middelgrote bedrijven voldoende te helpen tijdens de energiecrisis. We bespreken de plannen met onze econoom Mathijs Bouman.
Nieuwsuur
Binnenland
Deel artikel: