20/11 in Nieuwsuur: Debat ontwikkelingshulp • Asielproblemen Schiphol • Bestrijding kinderporno • Nederland niet dierproefvrij
2024-11-20T14:50:31+0100
https://nos.nl/nieuwsuur/artikel/2545237-20-11-in-nieuwsuur-debat-ontwikkelingshulp-asielproblemen-schiphol-bestrijding-kinderporno-nederland-niet-dierproefvrij

Niet-gouvernementele organisaties (ngo's) moeten het binnenkort doen met flink minder geld van Nederland. Minister Klever verlaagt de totale subsidiepot voor organisaties op het gebied van ontwikkelingshulp voor de periode 2026-2030 van zo'n 1,4 tot ongeveer 0,4 miljard euro.
Vandaag debatteert de Tweede Kamer over dat plan. We spreken erover met Dirk Jan Koch, hoogleraar internationale handel en ontwikkelingssamenwerking.
De opvang van asielzoekers op Schiphol staat onder grote druk. Dat zeggen asielrechtadvocaten en Vluchtelingenwerk tegen Nieuwsuur.
De Nederlandse politie wil meer doen om kinderporno tegen te gaan. Daarom is een speciaal team opgericht dat verdachten proactief confronteert. Agenten gingen onverwachts langs bij ruim honderd mannen. Wij mochten mee met de rechercheurs.
Doel van de actie is niet om de verdachten direct te arresteren, maar om ze te waarschuwen. Hoe effectief is deze tactiek?
Volgend jaar zou het gedaan moeten zijn met dierproeven om de veiligheid van stoffen te testen, zoals chemicaliën. Althans, dat was tien jaar geleden de ambitie van kabinet-Rutte II.
Maar die ambitie loopt stuk op de weerbarstige realiteit van Europese regels en een tekort aan geld om alternatieven van de grond te krijgen. Intussen neemt het aantal dierproeven alweer jaren toe en maant het adviescomité van de overheid het kabinet tot actie.
Nieuwsuur
Binnenland
Deel artikel: