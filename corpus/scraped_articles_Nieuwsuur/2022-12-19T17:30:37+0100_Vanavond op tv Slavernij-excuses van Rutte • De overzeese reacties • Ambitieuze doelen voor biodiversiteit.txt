Vanavond op tv: Slavernij-excuses van Rutte • De overzeese reacties • Ambitieuze doelen voor biodiversiteit
2022-12-19T17:30:37+0100
https://nos.nl/nieuwsuur/artikel/2457045-vanavond-op-tv-slavernij-excuses-van-rutte-de-overzeese-reacties-ambitieuze-doelen-voor-biodiversiteit

Wat was aangekondigd als een 'betekenisvolle' dag, mondde uit in excuses voor het Nederlandse slavernijverleden. Premier Rutte sprak van een misdaad tegen de menselijkheid. De reacties zijn overwegend positief. Wij spreken in de studio met Dagmar Oudshoorn, voorzitter van het Adviescollege Dialooggroep Slavernijverleden. Zij adviseerde het kabinet met haar rapport 'Ketenen van het verleden'. Is ze tevreden met de woorden van Rutte?
Verder zijn we in de landen voor wie de excuses bedoeld zijn. En peilen we de reacties in politiek Den Haag. Want niet iedereen is even blij met de woorden van Rutte.
Over acht jaar moet 30 procent van aarde beschermd gebied zijn, zo heeft de VN vandaag bepaald. Een maatregel die is bedoeld om ecosystemen en dier- en plantensoorten te beschermen. Hoe realistisch is die ambitie en wat betekent het voor Nederland? Want we moeten óók 900.000 huizen bijbouwen. Op die vragen antwoordt Christianne van der Wal, minister voor Natuur en Stikstof.
Nieuwsuur
Binnenland
Deel artikel: