Vanavond op tv: Interview directeur Frontex • Documentaire LHBTI-verzetsstrijders • Uitkoop piekbelasters
2023-05-02T14:13:59+0200
https://nos.nl/nieuwsuur/artikel/2473589-vanavond-op-tv-interview-directeur-frontex-documentaire-lhbti-verzetsstrijders-uitkoop-piekbelasters

Het aantal asielaanvragen in Europa stijgt snel. Hans Leijtens, de nieuwe directeur van het Europese grensagentschap Frontex, schuift aan om te vertellen hoe hij deze uitdaging het hoofd wil bieden. Maar ook: hoe gaat hij ervoor zorgen dat Frontex niet meer betrokken raakt bij schandalen?
De Britse komiek en presentator Stephen Fry heeft een documentaire gemaakt over twee bijzondere Nederlandse verzetsstrijders: Frieda Belinfante en Willem Arondeus. In 'Defying the Nazis' vertelt Fry het verhaal over de lesbische celliste en homoseksuele schilder Arondeus. Zij vervalsten persoonsbewijzen van Nederlandse Joden en pleegden een aanslag op het Amsterdamse Bevolkingsregister. Fry vertelt over zijn documentaire.
De Europese Commissie heeft de plannen van het kabinet om de grote uitstoters van stikstof in de veehouderij aan te pakken goedgekeurd. Daardoor wordt het mogelijk om snel de zogeheten piekbelasters uit te kopen. Twee vermoedelijke piekbelasters vertellen wat dit betekent voor hen en hun bedrijf.
Nieuwsuur
Binnenland
Buitenland
Deel artikel: