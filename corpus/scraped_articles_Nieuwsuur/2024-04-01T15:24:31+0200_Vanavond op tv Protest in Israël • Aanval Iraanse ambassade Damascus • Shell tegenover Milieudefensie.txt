Vanavond op tv: Protest in Israël • Aanval Iraanse ambassade Damascus • Shell tegenover Milieudefensie
2024-04-01T15:24:31+0200
https://nos.nl/nieuwsuur/artikel/2515062-vanavond-op-tv-protest-in-israel-aanval-iraanse-ambassade-damascus-shell-tegenover-milieudefensie

De eenheid in Israël begon de afgelopen maanden al voorzichtig af te brokkelen, en inmiddels lijkt de verdeeldheid van vóór 7 oktober er zelfs weer helemaal terug te zijn. Voor de tweede avond op rij gingen duizenden mensen de straat op om het vertrek te eisen van premier Benjamin Netanyahu. Tussen de demonstranten die de premier al langer weg wilden hebben, scharen zich nu ook familieleden van de gijzelaars in Gaza.
Bij een bombardement op de Syrische hoofdstad Damascus is een hoge commandant van de Iraanse Revolutionaire Garde om het leven gekomen. Dat melden onder meer persbureau Reuters en de Iraanse staatstelevisie. Volgens Iran zit Israël achter de aanval. Onder de doden was volgens Iraanse staatsmedia Mohammad Reza Zahedi. Hij was bij de Revolutionaire Garde een van de leiders van de Quds-brigade, verantwoordelijk voor buitenlandse operaties. We praten erover met Iran-deskundige Peyman Jafari in de Verenigde Staten.
Een historische gerechtelijke uitspraak verraste drie jaar geleden alle partijen en waarvan nu de vraag is: blijft de uitspraak overeind? In de zaak van Milieudefensie tegenover Shell, begint morgen het hoger beroep. Daarin moet de rechter moet besluiten of Shell inderdaad verplicht is zijn uitstoot de komende jaren zo goed als te halveren. Verslaggever Marijn Duintjer Tebbens volgt de zaak en is te gast.
Nieuwsuur
Binnenland
Deel artikel: