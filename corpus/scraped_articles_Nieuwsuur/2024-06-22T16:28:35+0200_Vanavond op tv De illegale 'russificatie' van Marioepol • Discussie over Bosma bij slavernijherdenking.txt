Vanavond op tv: De illegale 'russificatie' van Marioepol • Discussie over Bosma bij slavernijherdenking
2024-06-22T16:28:35+0200
https://nos.nl/nieuwsuur/artikel/2525694-vanavond-op-tv-de-illegale-russificatie-van-marioepol-discussie-over-bosma-bij-slavernijherdenking

\Wat doet Rusland met de veroverde Oekraïense stad Marioepol? Die vraag staat centraal in ons nieuwste verhaal over de oorlog. We deden OSINT-onderzoek, bekeken data en interviewden Oekraïners die hun huis zijn verloren en Russisch-gezinde makelaars.
Wat blijkt: Poetin probeert Marioepol te 'russificeren'. De stad ondergaat een metamorfose die de hoop op terugkeer voor gevluchte Oekraïners letterlijk met de grond gelijkt maakt.
Is Tweede Kamervoorzitter Martin Bosma welkom bij de Nationale Herdenking Slavernijverleden op 1 juli? Als het aan de organisator van het evenement ligt niet. Want de PVV'er liet zich herhaaldelijk negatief uit over het herdenken van het slavernijverleden. Ook het bestuur van het Amsterdamse stadsdeel Zuidoost roept op iemand anders dan Bosma af te vaardigen.
Maar niet iedereen vindt het een goed idee om Bosma de toegang te weigeren. In onze uitzending vanavond horen we ook een voorstander van zijn komst.
Nieuwsuur
Binnenland
Buitenland
Deel artikel: