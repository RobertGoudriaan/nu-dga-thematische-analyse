Vanavond op tv: Net bevrijd dorp in Oekraïne • Extreme hitte
2023-07-19T14:30:50+0200
https://nos.nl/nieuwsuur/artikel/2483382-vanavond-op-tv-net-bevrijd-dorp-in-oekraine-extreme-hitte

In de Donetsk-regio zijn een paar Oekraïense dorpen bevrijd, waaronder Storozjeve. Maar van het dorp is weinig over. "Het bestaat alleen nog op de kaart", zegt Nieuwsuur-verslaggever Gert-Jan Dennekamp.
Hij reisde erheen met de Oekraïense soldaat Sergej en zijn collega's. Kapotgeschoten huizen en tuinen vol munitie en mijnen getuigen van de wreedheden die er hebben plaatsgevonden. Vanavond een verslag van hun reis.
In China was deze week 52,2 graden, en ook Zuid-Europa en het zuidwesten van de Verenigde Staten zijn in de ban van hittegolven met extreem hoge temperaturen.
De hitte op drie continenten bevestigt waar klimaatwetenschappers al jaren voor waarschuwen: langere, intensere en hevigere hittegolven in een wereld die blijft opwarmen door de menselijke uitstoot van broeikasgassen.
Nieuwsuur
Binnenland
Deel artikel: