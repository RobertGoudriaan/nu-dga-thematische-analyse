Vanavond op tv: Crisisberaad CDA • Xi op bezoek bij Poetin • Arrestatie Trump?
2023-03-21T11:09:21+0100
https://nos.nl/nieuwsuur/artikel/2468296-vanavond-op-tv-crisisberaad-cda-xi-op-bezoek-bij-poetin-arrestatie-trump

Na het dramatische verlies van de verkiezingen voor de Provinciale Staten komt regeringspartij CDA vanavond bijeen voor crisisoverleg. Vooral op het platteland verloor de partij veel aanhangers. De regionale afdelingen van het CDA hebben al langer kritiek op het optreden van de partijtop in Den Haag.
Tijdens het bezoek van Xi Jinping aan Vladimir Poetin staat de oorlog in Oekraïne op de agenda. Tot nu toe zijn er weinig tekenen dat Peking met een voorstel kan komen waarover de Oekraïners willen praten. Poetin heeft nogmaals gezegd dat onderhandelingen voor hem een optie zijn, maar die bereidheid neemt het Westen niet serieus.
De Amerikaanse oud-president Donald Trump verwacht dat hij vandaag wordt gearresteerd. Trump is verwikkeld in meerdere juridische onderzoeken. De zaak waarnaar Trump nu verwijst, speelt in Manhattan, New York. Het draait om het betalen van zwijggeld aan pornoster Stormy Daniels, met wie hij een relatie zou hebben gehad. Trump zou de kieswet hebben geschonden door de betaling te verbergen.
Nieuwsuur
Binnenland
Deel artikel: