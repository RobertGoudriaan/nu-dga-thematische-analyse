Vanavond op tv: Tekort aan 155mm-granaten Oekraïne • Operatie tegen cybercriminelen • In de voetsporen van Willem Barentsz
2024-05-30T11:43:03+0200
https://nos.nl/nieuwsuur/artikel/2522451-vanavond-op-tv-tekort-aan-155mm-granaten-oekraine-operatie-tegen-cybercriminelen-in-de-voetsporen-van-willem-barentsz

In Oekraïne is een groot tekort aan 155mm-granaten, maar Europese landen produceren er te weinig. Extra complicatie: veel grondstoffen die voor de granaten nodig zijn komen nu uit China. Dat maakt het Westen extra kwetsbaar. Experts zeggen dat Europese landen meer zelf moeten produceren.
De Nederlandse politie heeft geholpen bij het oprollen van een groep cybercriminelen die voor honderden miljoenen euro's schade heeft veroorzaakt. Daarover schrijft De Telegraaf. De bende infecteerde computers met kwaadaardige software. Stan Duijf, hoofd Operatiën van de eenheid Landelijke Opsporing en Interventies noemt het de grootste operatie op het gebied van cybercrime ooit. Hij schuift aan in de studio.
Voor zijn nieuwe boek reisde schrijver Frank Westerman ontdekkingsreiziger Willem Barentsz achterna, richting de Noordkaap en Spitsbergen. Tijdens de reis kwamen diverse (pool)dieren langs, zoals de paling en de rotgans.
Nieuwsuur
Binnenland
Deel artikel: