20/3 in Nieuwsuur: EU-top Euopese veiligheid • Burgemeester Istanbul opgepakt • Debat gevangenissen
2025-03-20T14:28:40+0100
https://nos.nl/nieuwsuur/artikel/2560442-20-3-in-nieuwsuur-eu-top-euopese-veiligheid-burgemeester-istanbul-opgepakt-debat-gevangenissen

De 27 regeringsleiders van de EU-lidstaten komen vandaag opnieuw bijeen in Brussel voor een top over de toekomst van Oekraïne. Daar zal worden gesproken over de onderhandelingen tussen de Amerikaanse president Donald Trump en de Russische president Vladimir Poetin over een staakt-het-vuren in Oekraïne. Daarnaast zullen de leiders het hebben over militaire steun aan Oekraïne. We schakelen met EU-correspondent Kysia Hekster in Brussel.
Staatssecretaris Ingrid Coenradie wacht vandaag opnieuw een lastig debat in de Tweede Kamer. BBB wil haar plan tegenhouden om gevangenen in het uiterste geval twee weken voor het einde van hun straf vrij te kunnen laten. Coalitiegenoten PVV en VVD stelden vorige week ook dat zij daar tegen zijn.
In Turkije is gisteren de burgemeester van Istanbul, Ekrem Imamoglu, opgepakt op verdenking van onder meer omkoping en fraude. Hij geldt als de belangrijkste politieke tegenstander van president Recep Tayyip Erdogan. Zondag zou Imamoglu's partij CHP hem verkiezen als de nieuwe leider. Naast de burgemeester zijn nog ongeveer honderd anderen opgepakt.
Imamoglu en zijn medestanders beschuldigen Erdogan van misbruik van het rechtssysteem en spreken van politiek gemotiveerde repressie. In meerdere steden in Turkije gingen gisteren aanhangers van de oppositie de straat op om steun te betuigen aan Imamogolu. We bespreken de ontwikkelingen met journalist en Turkije-kenner Gulsah Ercetin.
Nieuwsuur
Binnenland
Deel artikel: