Vanavond op tv: '20-30 procent Hamas-strijders dood' • Strijd op de West Bank • Gemeenteraden informeren gebrekkig
2024-01-21T15:19:34+0100
https://nos.nl/nieuwsuur/artikel/2505704-vanavond-op-tv-20-30-procent-hamas-strijders-dood-strijd-op-de-west-bank-gemeenteraden-informeren-gebrekkig

Hamas heeft in ruim drie maanden oorlog tussen de 20 en 30 procent van zijn strijders verloren, zegt The Wall Street Journal op basis van Amerikaanse en Israëlische inlichtingendiensten. Hoe moeten we dat cijfer interpreteren?
De militante beweging zou nog voldoende wapens en munitie hebben om maandenlang door te kunnen vechten, maar klopt dat wel? We leggen die vraag voor aan deskundigen.
Terwijl de oorlog woedt in Gaza wordt ook de situatie op de Westelijke Jordaanoever steeds penibeler. Israëliërs en Palestijnen strijden om stukjes land. We maken een portret van een Palestijnse man die wordt weggepest uit zijn huis.
Verslaggever Eelco Bosch van Rosenthal is in het Midden-Oosten en vertelt over de situatie op de Westelijke Jordaanoever.
Burgers krijgen onvoldoende informatie van hun eigen gemeenteraden. Uit onderzoek van Nieuwsuur blijkt dat in bijna de helft van de gemeenteraden het informatiesysteem tekortschiet: informatie is lastig te vinden en vaak ontbreken er belangrijke documenten. Griffiers en deskundigen zeggen dat gemeenteraden daar veel meer in moeten investeren.
Nieuwsuur
Buitenland
Deel artikel: