Vanavond op tv: Grootschalige aanvallen op Oekraïense steden • Had Poetin een goed jaar?
2023-12-29T13:22:26+0100
https://nos.nl/nieuwsuur/artikel/2503121-vanavond-op-tv-grootschalige-aanvallen-op-oekraiense-steden-had-poetin-een-goed-jaar

Meerdere Oekraïense steden zijn getroffen door een grootschalige Russische luchtaanval. Er waren luchtaanvallen op onder meer de steden Kyiv, Lviv, Charkiv, Dnipro en Odesa. De Oekraïense luchtmacht meldt dat Rusland verschillende wapens gebruikt. De aanvallen zouden gericht zijn op "sociale en kritieke infrastructuur" in het land. Te gast is hoogleraar oorlogsstudies Frans Osinga.
Het idee was dat Rusland op de knieën zou worden gedwongen door de sancties van het Westen na de de inval in Oekraïne. Maar volgens de Russische president Vladimir Poetin heeft Rusland een gezonde economie en ook zijn leger draait volgens hem op volle toeren, als een geoliede machine. Was het economisch en politiek gezien inderdaad een goed jaar voor Poetin? We bespreken het met Ruslandkenner Hubert Smeets.
Nieuwsuur
Binnenland
Deel artikel: