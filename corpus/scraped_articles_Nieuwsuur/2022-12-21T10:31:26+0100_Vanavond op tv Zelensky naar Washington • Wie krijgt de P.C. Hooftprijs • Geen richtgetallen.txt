Vanavond op tv: Zelensky naar Washington • Wie krijgt de P.C. Hooftprijs? • Geen richtgetallen
2022-12-21T10:31:26+0100
https://nos.nl/nieuwsuur/artikel/2457221-vanavond-op-tv-zelensky-naar-washington-wie-krijgt-de-p-c-hooftprijs-geen-richtgetallen

De Oekraïense president Volodymyr Zelensky is onderweg naar de Verenigde Staten waar hij een ontmoeting heeft met de Amerikaanse president Joe Biden in het Witte Huis. Daarna is er een persconferentie gevolgd door een toespraak van Zelensky in het Congres.
Het bezoek valt samen met de aankondiging van een nieuw defensiehulppakket aan Oekraïne, inclusief Patriot-raketsystemen. Het Congres werd het ook eens over een nieuwe begroting, waarin ruim 40 miljard euro steun aan Oekraïne is opgenomen, bijna hetzelfde bedrag dat de Amerikanen tot nu toe uitgaven in tien maanden oorlog. Te gast is Peter Wijninga, oud-luchtmachtofficier en nu militair expert bij het Haagse Center for Strategic Studies.
Schrijver en evolutiebioloog Tijs Goldschmidt wint dit jaar de P.C. Hooft-prijs voor 'beschouwend proza'. De jury roemt de "essayist pur sang" om zijn buitengewoon diverse oeuvre en om zijn taal.
De Adviesraad Migratie raadt het werken met een jaarlijks streefcijfer voor asielzoekers af. Het kabinet wil met zo'n getal grip krijgen op de migratie. Te gast is Monique Kremer, voorzitter van de Adviesraad Arbeidsmigratie.
Nieuwsuur
Binnenland
Deel artikel: