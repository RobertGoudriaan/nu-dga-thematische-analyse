Vanavond op tv: Rutte naar de NAVO • Achterban VVD over Faber • Duurzaamheid bedrijven
2024-06-18T12:44:00+0200
https://nos.nl/nieuwsuur/artikel/2525079-vanavond-op-tv-rutte-naar-de-navo-achterban-vvd-over-faber-duurzaamheid-bedrijven

De benoeming van Mark Rutte tot de nieuwe secretaris-generaal van de NAVO is rond. Ook Slowakije heeft zijn steun uitgesproken voor Rutte en de enige tegenkandidaat, Klaus Iohannis, president van Roemenië heeft zich teruggetrokken. We spreken met oud secretaris-generaal van de NAVO Jaap de Hoop Scheffer over de uitdagingen die Rutte wachten.
Voordat de nieuwe bewindspersonen op 2 juli worden beëdigd, gaan ze één voor een langs bij beoogd premier Dick Schoof. Vandaag is het de beurt aan PVV'er Marjolein Faber, beoogd minister van Asiel en Migratie. Enkele leden van de VVD vinden dat haar benoeming te ver gaat.
Steeds meer grote bedrijven laten hun ambities op het gebied van duurzaamheid varen. Ook de Tweede Kamer wil dat pensioenfondsen stoppen met "activistisch" beleggen in duurzame doelen. Begin deze maand diende VVD-Kamerlid Thierry Aartsen daar een motie over in. Rendement moet voorop staan, vindt een meerderheid van de Kamer. Econoom Mathijs Bouman schuift aan in de studio.
Nieuwsuur
Binnenland
Deel artikel: