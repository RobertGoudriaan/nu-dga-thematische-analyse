Vanavond op tv: Een jaar oorlog • Zakendoen met Rusland
2023-02-23T14:58:03+0100
https://nos.nl/nieuwsuur/artikel/2464963-vanavond-op-tv-een-jaar-oorlog-zakendoen-met-rusland

Het is morgen exact een jaar geleden dat Rusland het conflict in het oosten van Oekraïne escaleerde en dat troepen massaal Oekraïne binnenvielen. De invasie heeft enorme effecten, zowel in Oekraïne als wereldwijd. Vanavond maken we de stand op van een jaar oorlog, met Oost-Europadeskundige Bob Deen, verslaggever Gert-Jan Dennekamp in de Oekraïense stad Charkiv en correspondent Iris de Graaf in de Russische hoofdstad Moskou.
Terwijl het ene na het andere sanctiepakket door de EU werd gelanceerd, bleef het grootste deel van de export van Nederland naar Rusland afgelopen jaar overeind, blijkt uit de nieuwste cijfers van het CBS. Door sancties is dan wel een deel van de handel simpelweg verboden. Maar bedrijven die niet onder de sancties vallen, staan zelf voor de keuze: stoppen we met zakendoen, of blijven we?
Nieuwsuur
Buitenland
Deel artikel: