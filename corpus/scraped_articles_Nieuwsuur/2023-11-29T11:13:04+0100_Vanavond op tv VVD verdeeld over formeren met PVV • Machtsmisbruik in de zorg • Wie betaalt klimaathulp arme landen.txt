Vanavond op tv: VVD verdeeld over formeren met PVV • Machtsmisbruik in de zorg • Wie betaalt klimaathulp arme landen?
2023-11-29T11:13:04+0100
https://nos.nl/nieuwsuur/artikel/2499654-vanavond-op-tv-vvd-verdeeld-over-formeren-met-pvv-machtsmisbruik-in-de-zorg-wie-betaalt-klimaathulp-arme-landen

Lang niet alle VVD'ers zijn het met partijleider Dilan Yesilgöz eens, die vrijdagochtend zei dat de VVD niet in een kabinet gaat zitten. Die kant van de partij vindt het onverkoopbaar dat het kabinet op migratie is gevallen en dat de partij nu een kans zou laten liggen om eindelijk waar te maken wat ze al die tijd al wil: een strenger migratiebeleid. Vanavond geeft Yesilgöz op een ingelaste partijbijeenkomst in Utrecht uitleg over haar opstelling.
Pesten, machtsmisbruik, seksuele intimidatie: ook op de werkvloer in de zorg gaat het regelmatig fout. Dat blijkt uit een enquête. Maar melding doen artsen zelden, uit vrees dat het gevolgen heeft voor hun loopbaan. Vanavond de feiten.
Wat moet er gebeuren om ervoor te zorgen dat het met het klimaat niet nog erger wordt? Die vraag staat opnieuw centraal op de klimaattop van de VN, de 28ste, die eind deze week begint in Dubai. Meer dan 200 landen onderhandelen op 'COP 28' over de stappen die zij moeten nemen om de opwarming van de aarde binnen de perken te houden. Want de belangen van oliestaten, opkomende economieën en ontwikkelingslanden liggen ver uit elkaar.
Nieuwsuur
Binnenland
Deel artikel: