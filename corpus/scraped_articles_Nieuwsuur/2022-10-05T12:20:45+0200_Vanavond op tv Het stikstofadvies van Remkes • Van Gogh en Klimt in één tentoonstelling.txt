Vanavond op tv: Het stikstofadvies van Remkes • Van Gogh en Klimt in één tentoonstelling
2022-10-05T12:20:45+0200
https://nos.nl/nieuwsuur/artikel/2447153-vanavond-op-tv-het-stikstofadvies-van-remkes-van-gogh-en-klimt-in-een-tentoonstelling

Hoe komt Nederland uit de stikstofimpasse? De afgelopen tijd sprak Johan Remkes met boeren, natuurbeschermers, overheden en bedrijven. Vandaag presenteerde hij z'n conclusies: hij adviseert vast te houden aan 2030 als jaar waarin de stikstofuitstoot gehalveerd moet zijn. En 500 tot 600 veehouderijen in de buurt van kwetsbare natuurgebieden, zouden snel moeten stoppen.
In de uitzending zetten we alle adviezen van Remkes op een rij en horen we reacties van boeren- en natuurorganisaties.
Brabander Vincent Van Gogh en Oostenrijker Gustav Klimt zijn alle twee wereldberoemde schilders en publiekstrekkers van jewelste. Hoewel ze elkaar nooit ontmoet hebben, is Klimt duidelijk beïnvloedt door Van Gogh, toont het Van Gogh Museum in een tentoonstelling die beide grootheden samenbrengt. We gaan met de directeur naar Wenen, waar meer dan de helft van Klimts schilderijen vandaan komt.
Nieuwsuur
Binnenland
Deel artikel: