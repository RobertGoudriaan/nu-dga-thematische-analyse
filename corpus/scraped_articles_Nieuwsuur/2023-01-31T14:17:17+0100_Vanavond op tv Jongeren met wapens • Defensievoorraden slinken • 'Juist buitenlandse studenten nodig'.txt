Vanavond op tv: Jongeren met wapens • Defensievoorraden slinken • 'Juist buitenlandse studenten nodig'
2023-01-31T14:17:17+0100
https://nos.nl/nieuwsuur/artikel/2461954-vanavond-op-tv-jongeren-met-wapens-defensievoorraden-slinken-juist-buitenlandse-studenten-nodig

De Nederlandse defensievoorraden nemen snel af, nu er van alles richting Oekraïne gaat. Hoe ingewikkeld is het om die voorraden aan te vullen, hoe lang duurt dat en wie profiteert daarvan?
In Den Haag werd vrijdag een ondernemer neergestoken, waarna de politie drie minderjarige verdachten aanhield. En onlangs vochten rivaliserende jongeren hun strijd op straat uit met messen. Een toenemend aantal jongeren draagt steekwapens. Wat kunnen gemeenten en jongerenwerkers doen? Helpen de campagnes?
Bram Mvambanu, jongerenwerker en rapper, is te gast. Hij ziet al kinderen van 12 jaar met wapens. "Jongeren voelen zich steeds onveiliger. Omdat anderen wapens dragen, doen ze het ook. Voor hun eigen veiligheid." Ook te gast: de landelijke jeugdofficier van justitie Rianne de Back.
De Tweede Kamer wil dat minister Robbert Dijkgraaf meer doet om de toestroom van studenten uit het buitenland te beperken. Maar universiteiten en hogescholen in grensregio's en provincies willen de internationale studenten juist graag hebben. De arbeidsmarkt daar rekent op internationaal talent. Vandaag debatteert de Tweede Kamer over het onderwerp.
Nieuwsuur
Binnenland
Deel artikel: