Vanavond op tv: UWV verzamelde illegaal gegevens • Europa wil migratiedeal met Tunesië • Queer-held Couperus
2023-07-15T21:10:15+0200
https://nos.nl/nieuwsuur/artikel/2482963-vanavond-op-tv-uwv-verzamelde-illegaal-gegevens-europa-wil-migratiedeal-met-tunesie-queer-held-couperus

Het UWV heeft illegaal gegevens verzameld van uitkeringsgerechtigden. Het gedrag van bezoekers van UWV-sites werd gevolgd en geanalyseerd, om te onderzoeken of ze illegaal in het buitenland verbleven terwijl ze een WW-uitkering ontvingen. Dat blijkt uit onderzoek van de NOS en Nieuwsuur. Interne alarmsignalen leidden niet tot stopzetting van het systeem. De voorzitter van de raad van bestuur van het UWV, Maarten Camps, schuift aan in de studio.
Morgen proberen demissionair premier Rutte, premier Meloni van Italie en de voorzitter van de Europese Commissie Ursula Von der Leyen opnieuw migratie-afspraken te maken met de Tunesische president. Met een EU-Tunesische deal willen ze voorkomen dat er nog meer migranten naar Europa reizen. Intussen verschijnen er verontrustende beelden waarop te zien is hoe Tunesië zwarte migranten behandelt.
Morgen wordt een gedenksteen voor Louis Couperus onthuld. Dat gebeurt in de Nieuwe Kerk in Amsterdam, op de honderdste sterfdag van de schrijver. Omdat jonge lezers zijn boeken als stoffig ervaren, blijkt een hertaling wel aan te spreken. En wat ook helpt: een vooruitstrevend en modern imago. Louis Couperus is inmiddels door de queer-gemeenschap ingelijfd
Nieuwsuur
Binnenland
Deel artikel: