7/3 in Nieuwsuur: PVV en BBB verrast door miljarden voor Oekraïne • Schuilen onder Franse kernwapenparaplu? • Jongeren VVD, NSC, BBB over coalitie
2025-03-07T12:18:49+0100
https://nos.nl/nieuwsuur/artikel/2558538-7-3-in-nieuwsuur-pvv-en-bbb-verrast-door-miljarden-voor-oekraine-schuilen-onder-franse-kernwapenparaplu-jongeren-vvd-nsc-bbb-over-coalitie

Vicepremiers Fleur Agema (PVV) en Mona Keijzer (BBB) waren er naar eigen zeggen niet van op de hoogte dat premier Dick Schoof 3,5 miljard euro ging toezeggen aan Oekraïne. Dat deed hij woensdag, tijdens een debat in de Tweede Kamer. "Die toezegging kwam voor ons uit de lucht vallen", zei Agema voor het begin van de ministerraad. "We gaan hier een stevig gesprek over hebben met elkaar." Beide ministers vinden dat de financiële steun aan Oekraïne onderdeel moet zijn van de onderhandelingen rond de Voorjaarsnota. Vanavond het laatste nieuws uit Den Haag door Nynke de Zoeten.
Wat als de Verenigde Staten Europa niet langer wil verdedigen en ook de Amerikaanse nucleaire paraplu wegvalt? Op dit moment hebben drie NAVO-landen een kernwapenarsenaal: de VS, het Verenigd Koninkrijk en Frankrijk. Kunnen Frankrijk en het VK met hun nucleaire arsenaal hun Europese bondgenoten verdedigen en Rusland afschrikken? Daarover wil Frankrijk met Europa in discussie. Een reportage uit Cherbourg in de serie: 'De Nieuwe Tijd'.
De voorzitters van de jongerentakken van coalitiepartijen VVD, NSC en BBB komen op verzoek van Nieuwsuur samen. Hoe kijken zij naar de coalitie waar hun moederpartijen aan meedoen? En hoe beleven zij deze periode van grote geopolitieke onrust? Ze zijn kritisch en komen ook met een aantal adviezen.
Nieuwsuur
Binnenland
Deel artikel: