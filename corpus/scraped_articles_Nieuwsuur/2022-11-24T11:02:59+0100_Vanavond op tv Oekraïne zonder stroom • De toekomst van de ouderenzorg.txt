Vanavond op tv: Oekraïne zonder stroom • De toekomst van de ouderenzorg
2022-11-24T11:02:59+0100
https://nos.nl/nieuwsuur/artikel/2453694-vanavond-op-tv-oekraine-zonder-stroom-de-toekomst-van-de-ouderenzorg

Steeds meer ouderen en zieken wachten op een plek in het verpleeghuis. Maar door personeelsproblemen kunnen nu al niet alle verpleeghuizenplekken bezet worden met bewoners. Het probleem wordt met een rap ouder wordende bevolking steeds prangender. Te gast is Mireille de Wee, bestuurder ouderenzorg ActiZ, de branchevereniging van verpleeghuizen.
De Oekraïense president Volodimir Zelensky vraagt de VN-Veiligheidsraad zich hard uit te spreken tegen de Russische aanvallen op het Oekraïense energienetwerk. Door die aanvallen valt op veel plaatsen de stroom uit, wat weer leidt tot problemen met de drinkwatervoorziening en de verwarming. Bij de beschietingen zijn volgens de president ook scholen, ziekenhuizen, infrastructuur en woonwijken getroffen. "Dat is de Russische formule voor terreur", zei Zelensky, die een "stevige reactie" van de wereld wil zien.
Vanavond: hoe redden inwoners van Oekraïne zich en kan Europa helpen? Te gast is Robert Serry, oud-ambassadeur van Nederland in Oekraïne.
Nieuwsuur
Binnenland
Deel artikel: