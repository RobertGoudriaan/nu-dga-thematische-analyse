Ollongren over NAVO-top • Vogelgriep • Omgevingswet onder druk
2022-10-12T16:03:49+0200
https://nos.nl/nieuwsuur/artikel/2448087-ollongren-over-navo-top-vogelgriep-omgevingswet-onder-druk

Wat gaat de NAVO, en in het bijzonder Nederland, voor wapens leveren aan Oekraïne? Het land, dat in oorlog is met Rusland, krijgt in ieder geval luchtverdedigingsraketten van Nederland, ter waarde van 15 miljoen euro. Dat zei minister Ollongren van Defensie eerder vandaag. Maar wat kunnen de Oekraïners nog meer verwachten?
Vanavond is Kasja Ollongren te gast in Nieuwsuur over de uitkomsten van de top in Brussel te praten.
We hebben te maken met de grootste vogelgriepuitbraak in Europa ooit. De uitbraak duurt ook langer dan normaal en treft vaker wilde vogels. Hoe moeten we omgaan met de ziekte, die inmiddels een jaar onafgebroken zorgt voor dode vogels?
De nieuwe Omgevingswet die op 1 januari 2023 van kracht moet worden, staat mogelijk op losse schroeven. De Eerste Kamer moet nog stemmen over de wet. Er leek een krappe meerderheid voor de wet te zijn, maar het is nog maar de vraag of dat nu nog steeds zo is. Bovendien zeggen ambtenaren dat het besluit te dicht op de invoering zit.
De Omgevingswet wordt omschreven als één van de grootste wetswijzigingen sinds de invoering van de Grondwet in 1848. Voorheen moesten projecten op geluidsoverlast, milieu-impact, veiligheid en bijvoorbeeld bouwhoogte worden getoetst aan 26 wetten. Die worden nu vervangen door één wet.
Nieuwsuur
Binnenland
Deel artikel: