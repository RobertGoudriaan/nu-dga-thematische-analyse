Vanavond op tv: Meer geld naar Defensie? • 'Open overheid' weinig open • Vitesse in zwaar weer
2024-02-15T13:05:26+0100
https://nos.nl/nieuwsuur/artikel/2508957-vanavond-op-tv-meer-geld-naar-defensie-open-overheid-weinig-open-vitesse-in-zwaar-weer

Demissionair minister van Defensie Kajsa Ollongren is vandaag bij een NAVO-vergadering over de verhoging van de defensiebudgetten en de hulp aan Oekraïne. "Onze belangrijkste focus is nu Oekraïne helpen en Rusland afschrikken zodat het geen nieuwe stappen zet. Dat deze oorlog stopt met een overwinning voor Oekraïne is cruciaal", zei Ollongren vandaag. Verschillende landen hebben aangegeven hun defensiebudgetten flink op te hogen. Wat doet Nederland? Demissionoar minister Kajsa Ollongren is vanavond te gast.
Ministeries doen steeds langer over de behandeling van een Woo-verzoek. De Wet open overheid schrijft voor dat iemand die een informatieverzoek doet, binnen 42 dagen een besluit moet ontvangen. Het afgelopen jaar duurde het gemiddeld 172 dagen voor er een besluit was genomen, waar dat in 2022 nog 167 dagen was. Slechts in 17 procent van de gevallen wordt een besluit tijdig genomen, blijkt uit nieuw onderzoek. Wat gaat de Tweede Kamer hier aan doen?
Vitesse gaat in beroep tegen de uitspraak van de licentiecommissie van de KNVB. Die oordeelde gisteren dat de overname door de Amerikaanse Common Group geen doorgang mag vinden. De afwijzing betekent dat Vitesse verder in de financiële zorgen komt. De club heeft op dit moment flinke tekorten en er is geen partij die de tekorten dekt. Hoe moet het nu verder met de voetbalclub uit Arnhem?
Nieuwsuur
Binnenland
Deel artikel: