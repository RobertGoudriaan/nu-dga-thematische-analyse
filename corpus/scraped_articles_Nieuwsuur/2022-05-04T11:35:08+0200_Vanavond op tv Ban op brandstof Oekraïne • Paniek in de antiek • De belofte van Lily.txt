Vanavond op tv: Ban op brandstof Oekraïne • Paniek in de antiek • De belofte van Lily
2022-05-04T11:35:08+0200
https://nos.nl/nieuwsuur/artikel/2427475-vanavond-op-tv-ban-op-brandstof-oekraine-paniek-in-de-antiek-de-belofte-van-lily

Verslaggever Gert-Jan Dennekamp is voor Nieuwsuur in Oekraïne. De omstandigheden maken het werken in oorlogsgebied niet makkelijk. Rusland bestookt de logistiek en de infrastructuur van het land en dat merken ze aan de pomp: benzine en diesel zijn inmiddels op rantsoen. We spreken Peter Wijninga van het Den Haag Centrum voor Strategische Studies over de aanvallen op Oekraïense infrastructuur.
Antiekhandelaren moeten al hun waar digitaal gaan registreren. Er is een nieuwe wet in de maak die het helen van tweedehands artikelen moet tegengaan. Dat is is onmogelijk, zeggen vooral de groothandels in antiek; hoe gaan zij honderdduizenden theelepeltjes, ringen en curiosa vastleggen? En met jaarlijks 150 miljoen kilo aan tweedehands artikelen hebben de tweedehandswinkels misschien nog wel een groter probleem.
De 98-jarige Lily Ebert overleefde concentratiekamp Auschwitz en een dodenmars, en is een van de weinigen die nog in leven is om erover te vertellen. Dat doet ze onder andere met haar boek Lily's belofte, maar ook door filmpjes op het populaire platform TikTok. En daar is ze populair.
Nieuwsuur
Binnenland
Deel artikel: