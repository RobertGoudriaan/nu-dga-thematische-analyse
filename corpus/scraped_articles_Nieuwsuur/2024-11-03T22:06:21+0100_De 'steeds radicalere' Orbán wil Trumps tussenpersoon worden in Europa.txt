De 'steeds radicalere' Orb√°n wil Trumps tussenpersoon worden in Europa
2024-11-03T22:06:21+0100
https://nos.nl/nieuwsuur/artikel/2543151-de-steeds-radicalere-orban-wil-trumps-tussenpersoon-worden-in-europa

De Hongaarse premier Viktor Orb√°n vertegenwoordigt nog geen tien miljoen mensen, maar heeft onevenredig veel invloed in de Europese politiek. Hij ligt vaak dwars bij Brusselse besluiten en is als enige EU-leider openlijk Ruslandgezind.
En als een van de weinigen in Europa slaakte hij geen zucht van verlichting toen Joe Biden vier jaar geleden de Amerikaanse presidentsverkiezingen won van Donald Trump. In tegendeel: Orb√°n is Trumps grootste medestander in de EU. Wat zou een overwinning van Trump deze week betekenen voor de rol die Orb√°n speelt in Europa?
Orb√°n Viktor
@PM_ViktorOrban
Just got off the phone with President @realDonaldTrump . I wished him the best of luck for next Tuesday. Only five days to go. Fingers crossed ü§û
13:32
31 oktober 2024
Trump en Orb√°n delen een conservatieve ideologie. Daarnaast lijken hun leiderschapsstijlen sterk op elkaar. Net als Trump positioneert Orb√°n zich als krachtige staatsman die zich weinig van kritiek aantrekt.
Recent liet Orb√°n zich bijvoorbeeld zien in Georgi√´. Terwijl de uitslag van de verkiezingen daar omstreden is, feliciteerde Orb√°n de pro-Russische premier van Georgi√´. Dat terwijl Hongarije momenteel EU-voorzitter is. "Het is duidelijk dat Orb√°n hier verwarring wekt", zegt Zsuzsanna Szelenyi, politiek analist van het CEU Democracy Institute in Boedapest. "Hij hoort bij de EU maar juicht de pro-Russische krachten in Georgi√´ toe. Dat is controversieel."
"De boodschap aan de EU is: Hier sta ik, ik doe wat ik wil. Ik trek me niks aan van jullie. Ik ben een sterke leider en mij houd je niet tegen."
Orb√°n Viktor
@PM_ViktorOrban
There‚Äôs nothing new about the debate on the elections in #Georgia. It‚Äôs the same story everywhere: if liberals win, the elections are democratic; if they lose, that‚Äôs the end of democracy. https://t.co/Jx2TNZKgB5
23:33
30 oktober 2024
Ook de directeur van de conservatieve denktank MCC Brussel, Frank Furedi, herkent hierin de onbuigzaamheid die Orb√°n vaak kenmerkt. "Het punt dat hij wil maken, is: wie beslist of een verkiezingsuitslag geldig is? Voor zijn gevoel wordt er met twee maten gemeten." De EU ziet alleen linkse of liberale verkiezingsoverwinningen als democratisch en conservatieve overwinningen niet, zo zei Orb√°n recent.
Afgelopen week ging Orb√°n nog een stap verder met zijn aanvallen op de Europese Commissie en met name op voorzitter Ursula von der Leyen. Hij sprak van een samenzwering tegen Hongarije. "In Brussel willen ze van de Hongaarse regering af", zei hij. "Ze willen ons een Brusselse marionettenregering aandoen."
Met zulke uitspraken zet Orb√°n zichzelf steeds meer buitenspel, zegt Szelenyi. "Zijn radicalisering is nog steeds gaande en er lijkt geen weg terug. Daarop moeten de Europese partners zich instellen."
Onder Orb√°n voert Hongarije al langere tijd een steeds meer ondemocratische koers. Brussel greep pas laat in, vindt Szelenyi. "Al in 2011 botste Orb√°n met Europese normen, vooral op het gebied van de rechtstaat. Pas rond 2020 kwam er serieuze druk vanuit de EU. Maar dit maakt hem alleen meer harder in zijn opstelling want hij wil niets opgeven wat hij al bereikt heeft."
Achter de harde uitlatingen schuilt een electorale strategie, zegt Michiel Luining, onderzoeker EU-studies (Universiteit Antwerpen). "Door de EU te tarten kan Orb√°n zich opwerpen als staatsman voor het binnenlandse publiek." In eigen land heeft de nieuwe oppositiepartij van de populaire politicus Peter Magyar Orb√°ns partij ingehaald in de peilingen. Szelenyi: "Orb√°n voelt daarom de noodzaak om z'n kiezers te laten zien dat hij internationaal echt iets voorstelt."
Szelenyi: "Europa zal moeten leren omgaan met leiders die hun macht veel agressiever inzetten."
Waar ze in Brussel Orb√°ns houding meer dan eens hebben vervloekt, juicht de potenti√´le nieuwe Amerikaanse president Trump zijn acties juist toe. Ook Trump staat, zacht gezegd, sceptisch tegenover de Europese Unie. Als president noemde hij de EU zelfs "een vijand" van de VS.
7 en 8 november organiseert Orb√°n in hoofdstad Boedapest een belangrijke Europese top. De verwachting is dat hij dan voor het oog van alle Europese leiders Trump openlijk gaat steunen. Szelenyi: "Als Trump wint, zal hij dat vieren. Als Trump verliest, trekt hij de uitslag in twijfel."
Orb√°n zal zeker hopen op een Trump-overwinning, zegt Luining, want "Hongarije wil een sterkere positie in de regio". Een overwinning van Trump zal Orb√°ns daarbij helpen, verwacht Furedi. "Dan zal hij de bemiddelaar worden tussen de president van de VS en Europa."
Nieuwsuur
Buitenland
Deel artikel: