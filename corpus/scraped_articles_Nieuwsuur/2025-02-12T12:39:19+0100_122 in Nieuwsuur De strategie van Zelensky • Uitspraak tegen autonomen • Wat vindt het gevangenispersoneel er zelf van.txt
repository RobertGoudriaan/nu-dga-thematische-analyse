12/2 in Nieuwsuur: De strategie van Zelensky • Uitspraak tegen autonomen • Wat vindt het gevangenispersoneel er zelf van?
2025-02-12T12:39:19+0100
https://nos.nl/nieuwsuur/artikel/2555527-12-2-in-nieuwsuur-de-strategie-van-zelensky-uitspraak-tegen-autonomen-wat-vindt-het-gevangenispersoneel-er-zelf-van

Vandaag komen de ministers van Defensie van NAVO-landen bij elkaar in Brussel. Het is voor de nieuwe Amerikaanse minister van Defensie Pete Hegseth zijn eerste NAVO-vergadering. Op de agenda staat ook de oorlog in Oekraïne waar president Trump snel een einde aan wil maken.
Ondertussen positioneert ook de Oekraïense president Zelensky zich. Oekraïne wil in ruil voor militaire steun de VS voorrang geven bij het verkrijgen van zeldzame aardmetalen en andere waardevolle grondstoffen die in de Oekraïense bodem zitten.
Verslaggever Gert-Jan Dennekamp is in Oekraïne en NAVO-correspondent Kysia Hekster doet verslag vanuit Brussel.
De rechtbank in Utrecht doet vandaag uitspraak tegen twee 'autonomen' die agenten bedreigden. Het Openbaar Ministerie eiste twee weken geleden drie jaar cel tegen de 53-jarige Roeland M, waarvan ruim anderhalf jaar voorwaardelijk. Medeverdachte Paolo P. hoorde twee jaar cel tegen zich eisen, waarvan een jaar voorwaardelijk.
Staatssecretaris Coenradie (PVV) van Justitie en Veiligheid wil de problemen in de gevangenissen aanpakken door gevangenen vervroegd vrij te laten. De Dienst Justitiële Inrichtingen kampt met een groot personeelstekort.
PVV-leider Wilders wil niet dat er mensen vervroegd worden vrijgelaten. "No way. Hiermee gaat de PVV-fractie nooit akkoord", schreef Wilders over het voorstel op X. Coenradie houdt voet bij stuk, bleek gisteren bij een interview in het tv-programma Eva: "Er is een verschil tussen wat een politiek leider wil en roept en wat kan. Ik ben geen Tita Tovenaar."
Maar wat vindt het gevangenispersoneel er zelf van? Welke oplossingen zien zijn voor de problemen in het gevangeniswezen?
Nieuwsuur
Binnenland
Buitenland
Deel artikel: