Vanvond op tv: Gevolgen opzeggen graandeal • Oorlog: humor als wapen • Bij Belgische inflatie stijgen de lonen
2022-10-30T15:49:05+0100
https://nos.nl/nieuwsuur/artikel/2450376-vanvond-op-tv-gevolgen-opzeggen-graandeal-oorlog-humor-als-wapen-bij-belgische-inflatie-stijgen-de-lonen

Nog maar een paar maanden geleden stond de hele wereld te juichen over de graandeal, die export van graan uit Oekraïne weer mogelijk maakte nadat die maanden stillag door de oorlog. Maar gisteravond trok Poetin de stekker uit de overeenkomst, uit woede over een drone-aanval. En de gevolgen daarvan zijn een dag later direct merkbaar: de eerste schepen liggen alweer stil op de Zwarte Zee.
De Oekraïense president Volodymyr Zelensky heeft via moderne technieken inmiddels nagenoeg alle parlementen toe kunnen spreken. Ook post hij veelvuldig filmpjes op sociale media. Want de oorlog in Oekraïne wordt ook dáár uitgevochten. En humor is voor Oekraïne dan een belangrijk wapen: de tegenstander wordt bespot en de eigen moraal krijgt een boost.
Overal in Europa voeren vakbonden actie voor hogere lonen om de inflatie te compenseren. In België gebeurt waar de bonden in Nederland alleen maar van kunnen dromen. Het is daar heel simpel: stijgen de prijzen, dan stijgen de lonen mee. Niet alleen voor ambtenaren, maar ook in het bedrijfsleven. Het is volgens de Belgen de beste manier om werknemers tegemoet te komen als die gebukt gaan onder de hoge prijzen. Maar wat doet dat met de economie? Econoom Mathijs Bouman is te gast om het uit te leggen.
Nieuwsuur
Binnenland
Deel artikel: