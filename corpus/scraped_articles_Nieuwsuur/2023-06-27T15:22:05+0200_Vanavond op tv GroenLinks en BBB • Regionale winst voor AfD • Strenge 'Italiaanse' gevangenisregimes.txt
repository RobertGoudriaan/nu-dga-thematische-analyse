Vanavond op tv: GroenLinks en BBB • Regionale winst voor AfD • Strenge 'Italiaanse' gevangenisregimes
2023-06-27T15:22:05+0200
https://nos.nl/nieuwsuur/artikel/2480486-vanavond-op-tv-groenlinks-en-bbb-regionale-winst-voor-afd-strenge-italiaanse-gevangenisregimes

Drie maanden na de historische verkiezingsoverwinning van de BBB, is er in de meeste provincies nog geen coalitie gevormd. In Zuid-Holland is al wel een opvallende samenwerking aangekondigd, tussen de ogenschijnlijke tegenpolen GroenLinks en de BBB. Hoe hebben ze dat voor elkaar gekregen? En hoe gaan zij samen besturen?
We bespreken het met Sinan Özkaya en Hans Veentjer, de fractievoorzitters van GroenLinks en BBB in Zuid-Holland.
Afgelopen zondag won de radicaal-rechtse partij AfD voor het eerst een regionale verkiezing. Hoewel het gaat om een verkiezing op een lager bestuursniveau in een relatief klein gebied, maakt de uitslag veel los in Duitsland. Wat betekent de regionale winst van AfD voor de politiek in Duitsland?
Het kabinet heeft de afgelopen tijd maatregelen afgekondigd om te voorkomen dat zware criminelen vanuit de gevangenis kunnen communiceren met de buitenwereld. Maar wetenschappers trappen op de rem; zo'n strak gevangenisregime naar Italiaans model heeft haken en ogen. In Nieuwsuur gaan we uitgebreider in op hun bezwaren. Ook spreken we met Franc Weerwind, minister voor Rechtsbescherming.
Nieuwsuur
Binnenland
Deel artikel: