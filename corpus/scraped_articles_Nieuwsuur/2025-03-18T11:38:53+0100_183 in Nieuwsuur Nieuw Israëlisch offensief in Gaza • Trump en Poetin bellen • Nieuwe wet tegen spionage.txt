18/3 in Nieuwsuur: Nieuw Israëlisch offensief in Gaza • Trump en Poetin bellen • Nieuwe wet tegen spionage
2025-03-18T11:38:53+0100
https://nos.nl/nieuwsuur/artikel/2560183-18-3-in-nieuwsuur-nieuw-israelisch-offensief-in-gaza-trump-en-poetin-bellen-nieuwe-wet-tegen-spionage

Het Israëlische leger heeft opnieuw zware aanvallen uitgevoerd in de gehele Gazastrook. De aanvallen vormen de grootste schending van het staakt-het-vuren sinds het twee maanden geleden is ingegaan. Het Gazaanse ministerie van Gezondheid meldt dat er meer dan 300 doden zijn gevallen.
De Israëlische regering zegt dat de aanvallen een reactie zijn omdat Hamas weigert meer gijzelaars vrij te laten. "Israël gaat vanaf nu met toenemende militaire kracht tegen Hamas optreden", staat in een verklaring van de regering. De Amerikaanse regering steunt de acties van Israël. Hamas waarschuwt dat de nieuwe aanvallen gevolgen gaan hebben voor de gijzelaars. Hoe nu verder? Is de kans op een tweede fase van het bestand nu verkeken? En wat is de rol van de Amerikanen?
Donald Trump en Vladimir Poeten bellen vandaag over het Amerikaanse voorstel voor een staakt-het-vuren van dertig dagen in Oekraïne. Omdat Trump zich een stuk minder welwillend opstelt richting Oekraïne dan zijn voorganger Joe Biden vreest het land dat de Amerikaanse president grote concessies vraagt van Oekraïne en Rusland als agressor zal belonen. Wat heeft Trump Rusland toe nu toe al toegezegd?
In de studio oud-ambassadeur in Washington en Moskou, Renée Jones-Bos en Nieuwsuur-verslaggever Gert-Jan Dennekamp
Veiligheidsdiensten waarschuwen al jaren voor spionage door landen die uit zijn op de hoogtechnologische kennis van Nederlandse bedrijven. De Eerste Kamer heeft vandaag ingestemd net een wetsvoorstel dat spioneren voor een ander land strafbaar maakt. De Tweede Kamer ging er al mee akkoord. Het gaat dan specifiek om het uitvoeren van activiteiten die zwaarwegende Nederlandse belangen in gevaar brengen, zoals de nationale veiligheid en de veiligheid van personen. We spreken erover met de minister van Justitie en Veiligheid David van Weel.
Nieuwsuur
Binnenland
Deel artikel: