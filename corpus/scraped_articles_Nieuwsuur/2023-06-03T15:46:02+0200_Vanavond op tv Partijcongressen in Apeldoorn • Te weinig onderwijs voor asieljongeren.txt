Vanavond op tv: Partijcongressen in Apeldoorn â€¢ Te weinig onderwijs voor asieljongeren
2023-06-03T15:46:02+0200
https://nos.nl/nieuwsuur/artikel/2477569-vanavond-op-tv-partijcongressen-in-apeldoorn-te-weinig-onderwijs-voor-asieljongeren

Toevallig vergaderen drie politieke partijen vandaag apart van elkaar in Apeldoorn: SP, ChristenUnie en de VVD. Hoog op de agenda's staat immigratrie. CU-partijleider Mirjam Bikker waarschuwde coalitiepartners VVD en CDA al, de partij zal alleen instemmen met juridisch uitvoerbare kabinetsplannen. Internationale verdragen wil de partij niet opzeggen. VVD en CDA staan wel open voor maatregelen die juridisch haken en ogen hebben. VVD-leider Mark Rutte zal zijn achterban vandaag moeten uitleggen waarom er nog geen plan ligt, ondanks hij dat in november wel heeft beloofd.
Duizenden kinderen die nieuw in Nederland zijn en de taal nog niet spreken, gaan nu niet naar school omdat er onvoldoende plekken zijn in het speciale nieuwkomersonderwijs. Een spoedwet moet verlichting brengen, Die wet maakt het mogelijk dat studenten en andere onbevoegden maximaal twee jaar voor de klas staan. Maar niet iedereen vindt dat een stucturele oplossing.
Nieuwsuur
Binnenland
Deel artikel: