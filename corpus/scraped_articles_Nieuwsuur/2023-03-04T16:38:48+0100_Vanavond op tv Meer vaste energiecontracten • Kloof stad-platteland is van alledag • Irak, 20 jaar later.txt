Vanavond op tv: Meer vaste energiecontracten • Kloof stad-platteland is van alledag • Irak, 20 jaar later
2023-03-04T16:38:48+0100
https://nos.nl/nieuwsuur/artikel/2466161-vanavond-op-tv-meer-vaste-energiecontracten-kloof-stad-platteland-is-van-alledag-irak-20-jaar-later

Door nieuwe regels rond energiecontracten valt er voor consumenten vanaf april waarschijnlijk meer te kiezen. Het financiële risico van het aanbieden van vaste contracten wordt dan kleiner voor energieleveranciers. We vragen experts wat dat precies gaat betekenen voor consumenten en voor de energiemarkt.
De omgekeerde vlag is het symbool geworden van de onvrede op het platteland. Mensen buiten de Randstad, blijkt uit recent onderzoek, hebben het laagste vertrouwen in de politiek. Maar: het gaat niet alleen om het stikstofbeleid. Want het ongenoegen over de politiek en de tegenstelling tussen stad en platteland is eeuwenoud, zeggen historici.
Twintig jaar geleden begon de oorlog in Irak met een massaal bombardement op Bagdad. Uiteindelijk bleek dictator Sadam Hoessein geen massavernietigingswapens te hebben, zoals de Amerikanen beweerden. In 2011 vertrokken de laatste Amerikaanse troepen uit Irak. Sindsdien bleef het zeer onrustig in het land, met onder meer een uitbarsting van geweld door terreurgroep IS.
We blikken terug op de inval en de jarenlange, bloedige burgeroorlog. Heeft de Nederlandse bijdrage aan de Irakoorlog iets blijvends opgeleverd? We spreken correspondent Daisy Mohr. Zij was erbij toen de inval begon.
Nieuwsuur
Binnenland
Deel artikel: