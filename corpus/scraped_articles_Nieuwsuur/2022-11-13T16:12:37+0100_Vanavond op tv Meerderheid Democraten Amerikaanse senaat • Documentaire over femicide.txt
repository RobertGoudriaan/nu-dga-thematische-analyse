Vanavond op tv: Meerderheid Democraten Amerikaanse senaat • Documentaire over femicide
2022-11-13T16:12:37+0100
https://nos.nl/nieuwsuur/artikel/2452257-vanavond-op-tv-meerderheid-democraten-amerikaanse-senaat-documentaire-over-femicide

Het was een nek-aan-nekrace in de Amerikaanse staat Nevada, maar uiteindelijk won de Democratische senator Catherine Cortez Masto. Daarmee komen de Democraten op 50 zetels, nét genoeg om controle te krijgen over de Senaat.
Met Henne Schuwer, tot 2019 de Nederlandse ambassadeur in Washington, en correspondent Lucas Waagmeester praten we over wat dat betekent.
Moldavië kampt met enorme inflatie, de energie is op en dan proberen de Russen de pro-Europese regering ook nog eens aan alle kanten te dwarsbomen. Europese commissievoorzitter Ursula von der Leyen reisde daarom afgelopen week af naar het kandidaat-EU-lid, en beloofde een kwart miljard euro aan steun.
Europa-correspondent Saskia Dekkers schuift aan om te vertellen hoe Rusland Moldavië en andere landen probeert te beïnvloeden.
Op IDFA gaat vandaag Look what you made me do in première; een documentaire van Coco Schrijber over vrouwen die vanwege huiselijk geweld geen andere uitweg zien dan hun partner te vermoorden.
Volgens schattingen komen wereldwijd ieder jaar zo'n 60.000 vrouwen om door huiselijk geweld, in Nederland zijn dat er ongeveer 40. Dat geweld tegen vrouwen wordt ook wel femicide genoemd.
Eerder maakten onze collega's van NOS op 3 een explainer over femicide.
Nieuwsuur
Binnenland
Deel artikel: