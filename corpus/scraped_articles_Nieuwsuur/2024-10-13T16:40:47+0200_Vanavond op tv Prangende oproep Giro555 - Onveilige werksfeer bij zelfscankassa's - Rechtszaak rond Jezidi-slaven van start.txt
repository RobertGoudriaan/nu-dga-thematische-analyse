Vanavond op tv: Prangende oproep Giro555 - Onveilige werksfeer bij zelfscankassa's - Rechtszaak rond Jezidi-slaven van start
2024-10-13T16:40:47+0200
https://nos.nl/nieuwsuur/artikel/2540625-vanavond-op-tv-prangende-oproep-giro555-onveilige-werksfeer-bij-zelfscankassa-s-rechtszaak-rond-jezidi-slaven-van-start

Giro555 haalt geld op voor slachtoffers van het conflict in het Midden-Oosten. Het geld gaat naar hulp in Libanon, Gaza, de Westelijke Jordaanoever, Israël en Syrië. De actie roept veel discussie op. Niet alle omroepen doen volop mee aan de actie, zoals bij eerdere inzamelingsacties van Giro555 wel gebeurde. Harm Goossens, directeur van het Nederlandse Rode Kruis, wil voorkomen dat de polarisatie rondom het conflict in het Midden-Oosten leidt tot minder donaties. Hij is te gast in de studio.
Gescheld, geklaag en tomaten naar z'n hoofd: Brian kreeg er als zelfscanmedewerker allemaal mee te maken. De agressie tegen personeel dat bij zelfscankassa's helpt, neemt toe, horen we van (oud-)supermarktmedewerkers. Medewerkerszijn daar niet op getraind. De FNV wil dat supermarkten medewerkers beter beschermen.
Al eerder kregen Nederlanders celstraffen omdat ze naar het kalifaat van Islamitische Staat afreisden. Maar nog nooit stond er iemand in Nederland terecht voor de gruweldaden die terreurorganisatie IS de Jezidi's aandeed. Deze week is dat voor het eerst. Jezidi's, het volk in het noorden van Irak met een eigen - volgens IS 'duivelse' religie - waren op grote schaal slachtoffer van IS. Morgen gaat het proces van start. Hasna A. staat ook terecht voor deelname aan een terroristische organisatie, net als elf anderen vrouwen.
Nieuwsuur
Binnenland
Deel artikel: