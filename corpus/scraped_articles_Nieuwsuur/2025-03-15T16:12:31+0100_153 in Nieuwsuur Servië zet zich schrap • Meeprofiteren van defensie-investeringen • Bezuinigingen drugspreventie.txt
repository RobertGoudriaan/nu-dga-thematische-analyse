15/3 in Nieuwsuur: Servië zet zich schrap • Meeprofiteren van defensie-investeringen • Bezuinigingen drugspreventie
2025-03-15T16:12:31+0100
https://nos.nl/nieuwsuur/artikel/2559705-15-3-in-nieuwsuur-servie-zet-zich-schrap-meeprofiteren-van-defensie-investeringen-bezuinigingen-drugspreventie

Na maanden van protest maakt Servië zich op voor een van de grootste betogingen van de afgelopen decennia. Tienduizenden demonstranten kwamen vrijdag al aan in Belgrado, na lange marsen vanuit diverse hoeken van het land. Ze protesteren tegen de in hun ogen corrupte regering van president Aleksandar Vucic. We spreken met mensen ter plekke.
De oplopende spanning in de wereld levert niet alleen gevaren, maar ook economische kansen op. Allerlei Nederlandse bedrijven zien de interesse van het ministerie van Defensie en andere militaire partijen in hun producten groeien. We gaan langs bij ondernemers die andere producten zijn gaan maken om te profiteren van de nieuwe geopolitieke wind.
Van het signaleren van vervuilde en gevaarlijke drugs, tot het uitdelen van schone spuiten: al 35 jaar zet Stichting Mainline zich in om gezondheidsschade onder zwaar verslaafde drugsgebruikers te beperken. Maar het voortbestaan is onzeker, nu het ministerie van Volksgezondheid, Welzijn en Sport de subsidie schrapt.
Nieuwsuur
Binnenland
Deel artikel: