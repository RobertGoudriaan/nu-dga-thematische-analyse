Vanavond op tv: De band tussen VS en Israël • AI kan robots slimmer maken • Letland de-russificeert
2024-03-19T14:09:30+0100
https://nos.nl/nieuwsuur/artikel/2513384-vanavond-op-tv-de-band-tussen-vs-en-israel-ai-kan-robots-slimmer-maken-letland-de-russificeert

Amerika steunt Israël in de oorlog tegen Hamas met bommen, granaten en andere wapens. Maar in de VS klinkt er ook steeds meer kritiek op die oorlog. Wat betekent dat voor de band tussen de twee landen? We bespreken het onder anderen met Amerika-correspondent Rudy Bouma.
Door AI worden kunnen robots een stuk slimmer gemaakt worden. De resultaten zijn veelbelovend en de hoop is dat die slimme robots kunnen bijdragen aan de oplossing voor bijvoorbeeld het personeelstekort. We laten zien hoe kunstmatige intelligentie op sommige werkplekken al wordt ingezet. Huiseconoom Mathijs Bouman spreekt in de studio over de voor- en nadelen.
Een nieuwe aflevering van de serie 'Stemmen van Europa'. Vanavond: Letland, een belangrijke bondgenoot van Oekraïne. In het Baltische landje wonen veel etnische Russen en de Letse regering vindt dat alles dat Russisch is moet verdwijnen. Zo is het gebruik van de Russische taal aan banden gelegd en zijn Russische monumenten weggehaald. Maar dat levert nieuwe spanningen op. Ook met Poetins Rusland.
Nieuwsuur
Binnenland
Deel artikel: