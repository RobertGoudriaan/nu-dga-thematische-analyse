Vanavond op tv: Nasleep ziekenhuisdrama Gaza • Biden in Israël • In Jeruzalem is niets meer hetzelfde
2023-10-18T11:40:51+0200
https://nos.nl/nieuwsuur/artikel/2494516-vanavond-op-tv-nasleep-ziekenhuisdrama-gaza-biden-in-israel-in-jeruzalem-is-niets-meer-hetzelfde

Wie zat er achter de raketinslag in het ziekenhuis in Gaza, waarbij honderden doden vielen? Het vingerwijzen begon gisteravond direct: het Palestijnse ministerie van Volksgezondheid, dat onder controle staat van Hamas, zei dat het ziekenhuis werd getroffen door een Israëlische luchtaanval. Israël zegt dat het ging om een mislukte raketlancering van Islamitische Jihad.
Hoe dan ook maakt het drama de situatie rondom Israël nog meer gespannen. De Amerikaanse president Joe Biden is vandaag in Israël, juist om de gemoederen te bedaren.
In de uitzending een reportage uit Jeruzalem: een stad met twee gezichten van twee volkeren. We spreken filosoof Yuval Noah Harari over hoe de pijn en het verdriet van de Israëli een oplossing in de weg staat, en hoe het buitenland daarbij kan helpen. Alle laatste ontwikkelingen bespreken we met onze correspondenten en met Erwin van Veen, senior onderzoeker bij de conflict-onderzoekseenheid van Instituut Clingendael. Te gast is Arabist Leo Kwarten.
Nieuwsuur
Binnenland
Deel artikel: