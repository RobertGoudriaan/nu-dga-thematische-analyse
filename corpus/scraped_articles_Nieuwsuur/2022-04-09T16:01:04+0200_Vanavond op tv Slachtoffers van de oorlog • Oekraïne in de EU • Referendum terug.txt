Vanavond op tv: Slachtoffers van de oorlog • Oekraïne in de EU? • Referendum terug?
2022-04-09T16:01:04+0200
https://nos.nl/nieuwsuur/artikel/2424491-vanavond-op-tv-slachtoffers-van-de-oorlog-oekraine-in-de-eu-referendum-terug

Oekraïne en Rusland melden tot dusver duizenden doden. maar hoeveel het er precies zijn weet niemand. Laat staan dat duidelijk is wie het zijn. Nieuwsuur spreekt met drie nabestaanden die hun verloren geliefde, kinderen of partner uit de anonimiteit willen halen en een gezicht willen geven.
Van Ursula von der Leyen, voorzitter van de Europese Commissie, mag Oekraïne sneller toetreden tot de Europese Unie dan gebruikelijk. Dat heeft ze gisteren beloofd aan de Oekraïense president Volodymyr Zelensky. Maar het is uiteindelijk aan de 27 lidstaten om te beslissen over een eventuele toelating van Oekraïne en daarover moeten alle landen het eens zijn. Dus welke waarde heeft de belofte van Von der Leyen? We spreken erover met hoogleraar Recht van de Europese Unie Fabian Amtenbrink en buitenlandexpert van The Hague Centre for Strategic Studies Han ten Broeke.
Eén van de laatste referenda was het raadgevend referendum over het associatieverdrag met Oekraïne. De uitslag van dat referendum - een néé - werd uiteindelijk door het kabinet terzijde geschoven en het verdrag werd alsnog getekend. Na een inlegvel met de bezwaren, dat wel. Uiteindelijk werd het raadgevend referendum afgeschaft. Maar het referendum is weer terug. Althans, op de Haagse agenda.
Nieuwsuur
Binnenland
Deel artikel: