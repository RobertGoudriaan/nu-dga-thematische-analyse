Vanavond op tv: Gesneuvelde Wagner-huurlingen • Recessie in Eurozone • gaswinning Groningen
2023-06-08T11:25:46+0200
https://nos.nl/nieuwsuur/artikel/2478172-vanavond-op-tv-gesneuvelde-wagner-huurlingen-recessie-in-eurozone-gaswinning-groningen

Door heel Rusland ontdekten journalisten begraafplaatsen van het Russische huurlingenleger Wagner. Duizenden gesneuvelde soldaten liggen daar begraven, soms zonder dat hun familie daarvan weet. Wie waren deze mannen en waarom vochten ze voor Wagner?
Uit cijfers van Eurostat blijkt dat de economie in de Eurozone het eerste kwartaal van dit jaar niet met 0,1 procent groeide - zoals verwacht werd - maar juist met 0,1 procent is gekrompen. In Nederland was de krimp in die periode 0,7 procent, meldde het CBS eerder al.
We praten erover met studio-gast Marieke Blom, hoofdeconoom van ING.
Premier Mark Rutte kreeg er de afgelopen dagen zwaar van langs van de Tweede Kamer in het debat over de aardgaswinning in Groningen. Hij overleefde een motie van wantrouwen dankzij de coalitiepartijen. Commissaris van de koning in Groningen, René Paas, blikt in de studio terug op het debat.
Nieuwsuur
Binnenland
Buitenland
Deel artikel: