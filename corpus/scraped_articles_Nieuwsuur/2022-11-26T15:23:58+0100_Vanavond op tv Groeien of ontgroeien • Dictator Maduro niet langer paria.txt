Vanavond op tv: Groeien of ontgroeien? • Dictator Maduro niet langer paria
2022-11-26T15:23:58+0100
https://nos.nl/nieuwsuur/artikel/2454011-vanavond-op-tv-groeien-of-ontgroeien-dictator-maduro-niet-langer-paria

Hoe houden we klimaatverandering nog een klein beetje binnen de perken? Daarover is binnen de klimaatbeweging een fel debat gaande. Aan de ene kant staan de ontgroeiers. Die vinden dat het rijke Westen een deel van de welvaart moet opgeven en vooral veel minder moet gaan consumeren. Het doel van eindeloze economische groei moet op de schop. Of is het andersom, en moet de economie juist snel groeien zodat er meer geld is om de wereld te vergroenen?
Een doorbraak in Venezuela. Na meer dan een jaar stilstand zitten de oppositie en het regime van president Nicolás Maduro vandaag weer met elkaar om tafel. Het zal onder meer gaan over het organiseren van nieuwe presidentsverkiezingen en een groot humanitair hulppakket voor het noodlijdende land. Jarenlang was Venezuela een internationale paria, maar door de energiecrisis wordt er nu weer toenadering gezocht tot het autoritaire regime van president Maduro.
Nieuwsuur
Binnenland
Deel artikel: