Vanavond op tv: 'Philips schiet tekort bij vervanging apneu-apparaat' â€¢ Rel rond naaktheid in Huda's Salon
2022-05-26T15:56:45+0200
https://nos.nl/nieuwsuur/artikel/2430321-vanavond-op-tv-philips-schiet-tekort-bij-vervanging-apneu-apparaat-rel-rond-naaktheid-in-huda-s-salon

Philips laat flinke steken vallen bij het vervangen van zijn apneu-apparaten. De fabrikant schiet "substantieel en structureel" tekort bij de afhandeling van de terugroepactie, laat de inspectie Gezondheidszorg en Jeugd (IGJ) aan Nieuwsuur weten.
Vorig jaar juni kondigde Philips aan zijn apneu-apparaten te vervangen omdat het geluiddempende schuim dat erin is verwerkt kan afbrokkelen en er ook chemische gassen uit kunnen vrijkomen. Die zouden, volgens eerste gegevens, tot gezondheidsproblemen kunnen leiden als hoofdpijnen, astma, orgaanschade en mogelijk ook kankerverwekkend zijn. Te gast is advocaat Mark de Hek, die zo'n 500 gebruikers bijstaat.
De nieuwe film Huda's Salon van de Palestijns-Nederlandse regisseur Hany Abu-Assad, veroorzaakte in de Palestijnse gebieden een flinke rel vanwege een naaktscene. Twee hoofdrolspeelsters uit de film moesten noodgedwongen onderduiken. De film is volgens de regisseur gebaseerd op een waargebeurd verhaal waarbij jonge vrouwen worden verdoofd, en vervolgens naakt worden gefotografeerd met een andere man.
Vanaf vandaag is de film ook in Nederland te zien. Vanwege hun veiligheid kunnen de hoofdrolspeelsters zelf geen interviews geven. Wij spraken met regisseur Abu-Assad en actrice Samah Mahmoud.
Statushouders hebben recht op een woonruimte. Van minister Hugo de Jonge (Volkshuisvesting) moeten ze vaker met voorrang aan de beurt komen. De provincie zou moeten ingrijpen als gemeentes niet aan deze regel houden. Op deze manier zou de enorme drukte in de asielzoekerscentra moeten worden opgelost.
Maar dat is makkelijker gezegd dan gedaan, zeggen gemeenten.
Nieuwsuur
Binnenland
Buitenland
Deel artikel: