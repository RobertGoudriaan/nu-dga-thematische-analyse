Vanavond op tv: drone-aanval Moskou • de steur is terug van weggeweest • zonnepanelen gevoelig voor hacks
2023-05-30T12:28:35+0200
https://nos.nl/nieuwsuur/artikel/2477052-vanavond-op-tv-drone-aanval-moskou-de-steur-is-terug-van-weggeweest-zonnepanelen-gevoelig-voor-hacks

De Russische hoofdstad is vanmorgen getroffen door een grootschalige drone-aanval. Dat is voor het eerst sinds het begin van de oorlog. Het Kremlin beschuldigt Oekraïne, maar Kyiv ontkent betrokkenheid. Patrick Bolder, militair analist bij het Den Haag Centrum voor Strategische Studies schuift aan.
Intussen bereidt Oekraïne zich nog steeds voor op het lente-offensief. Verslagger Gert-Jan Dennekamp doet verslag vanaf het front.
Zonnepaneelinstallaties in Nederland zijn kwetsbaar voor hacks en storingen. Dat meldt de Rijksinspectie Digitale Infrastructuur (RDI) vandaag. Geen enkele omvormer - het apparaat waarmee opgewekte energie kan worden gebruikt - voldoet volgens de Inspectie aan alle eisen. Daardoor zijn ze eenvoudig te hacken.
Natuurbeschermers willen de steur terugbrengen naar Nederland. De steur is de grootste vis die thuishoort in onze rivieren, maar verdween in de jaren 50. ARK Natuurontwikkeling zal vrijdag samen met het Wereld Natuurfonds 29 vissen uitzetten in de Biesbosch. Daarmee hopen zij dat de vis weer gaat zwemmen én zal opgroeien in het natuurgebied.
Nieuwsuur
Binnenland
Buitenland
Deel artikel: