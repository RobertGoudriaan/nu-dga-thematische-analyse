Vanavond op tv: Corona: kunnen we wel Kerst vieren? • Wanhoop families Oekraïense krijgsgevangenen • Groningen lokt arbeidskrachten
2023-12-23T15:08:36+0100
https://nos.nl/nieuwsuur/artikel/2502640-vanavond-op-tv-corona-kunnen-we-wel-kerst-vieren-wanhoop-families-oekraiense-krijgsgevangenen-groningen-lokt-arbeidskrachten

Het aantal coronavirusdeeltjes in het rioolwater is opnieuw gestegen en bereikt daarmee een nieuwe recordhoogte. Dat blijkt uit cijfers van het RIVM. Maar wat betekent dat? En hoe gaan we ermee om, nu Kerst voor de deur staat? We vragen het aan hoogleraar Virologie Marion Koopmans en hoogleraar Uitbraken van Infectieziekten Chantal Rovers.
Naar schatting tienduizend Oekraïners zitten in krijgsgevangen in Rusland, sommigen al bijna twee jaar. Rusland geeft internationale organisaties geen toegang tot deze krijgsgevangenen, maar de VN heeft wel met 252 Oekraïners gesproken, direct nadat zij door een gevangenenruil waren vrijgelaten. Ruim 90 procent van de krijgsgevangenen geeft aan te zijn gemarteld. Waar aanvankelijk nog gevangenen werden uitgeruild, heeft Rusland sinds begin augustus geen enkele Oekraïense krijgsgevangene vrijgelaten. Tot wanhoop van de families.
Een campagne moet ex-Groningers terughalen naar hun geboortegrond of de stad waar ze gestudeerd hebben. Posters hangen in heel de Randstad. Ook in bushokjes op de Amsterdamse Zuidas, het hart van financieel-economisch Nederland. Want ook daar zit de doelgroep waar de campagne van de gemeente Groningen zich op richt: mensen van rond de dertig die misschien wel een beetje klaar zijn met de files en de torenhoge huizenprijzen in de Randstad.
Nieuwsuur
Binnenland
Deel artikel: