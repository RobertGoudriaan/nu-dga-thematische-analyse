Vanavond op tv: Kamerdebat in verkiezingssfeer • Wapenstilstand in Nagorno-Karabach • Erwin Olaf overleden
2023-09-20T11:01:57+0200
https://nos.nl/nieuwsuur/artikel/2491145-vanavond-op-tv-kamerdebat-in-verkiezingssfeer-wapenstilstand-in-nagorno-karabach-erwin-olaf-overleden

Vandaag en morgen debatteert de Tweede Kamer over de Miljoenennota en de plannen voor komend jaar. Op deze eerste dag zijn de fractieleiders aan het woord, morgen reageert demisionair premier Mark Rutte. Het debat zal vooral gaan over koopkracht en staat daarmee meteen ook in het teken van de verkiezingen.
Maandag werd al duidelijk dat een Kamermeerderheid de aanstaande verhoging van de accijnzen op benzine en diesel wil schrappen. Want door de verhoging zouden de prijzen aan de pomp met zo'n twintig cent per liter stijgen. Om die verhoging terug te draaien moet 1,2 miljard euro gevonden worden. Vanavond het laatste nieuws uit Den Haag.
De autoriteiten van de etnisch-Armeense enclave Nagorno-Karabach zijn akkoord met een staakt-het-vuren, melden zij in een verklaring. Ook het ministerie van Defensie van Azerbeidzjan, dat gisteren het offensief begon, spreekt van een wapenstilstand.
Het staakt-het-vuren is tot stand gekomen na bemiddeling door Rusland. Afgesproken is dat het leger van Nagorno-Karabach wordt ontbonden en ontwapend en dat Armeense troepen zich terugtrekken uit de enclave. Rusland belooft toe te zien op de gemaakte afspraken. Te gast is Oost-Europadeskundige Bob Deen,
De internationaal bekende fotograaf Erwin Olaf is overleden. Dat heeft zijn familie bekendgemaakt. Hij was 64 jaar. Olaf leed aan een ernstige longziekte: in 1996 werd longemfyseem bij hem geconstateerd.
Nieuwsuur maakte vier jaar geleden nog een reportage met Olaf. Daarin sprak hij over zijn carrière, zijn drijfveren en de dood.
Nieuwsuur
Binnenland
Deel artikel: