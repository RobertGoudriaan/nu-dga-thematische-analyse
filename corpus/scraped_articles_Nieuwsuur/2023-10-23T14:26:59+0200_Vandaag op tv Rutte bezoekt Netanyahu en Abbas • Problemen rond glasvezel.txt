Vandaag op tv: Rutte bezoekt Netanyahu en Abbas • Problemen rond glasvezel
2023-10-23T14:26:59+0200
https://nos.nl/nieuwsuur/artikel/2495074-vandaag-op-tv-rutte-bezoekt-netanyahu-en-abbas-problemen-rond-glasvezel

Demissionair premier Rutte is op bezoek in Israël, waar hij spreekt met premier Netanyahu. Later vandaag reist hij ook naar de Westelijke Jordaanoever om te spreken met de Palestijnse president Abbas, van wie we de afgelopen tijd relatief weinig hebben gehoord. Wat kan hij in deze oorlog, en hoe verhoudt hij zich tot Hamas?
In de studio is hoogleraar Joodse geschiedenis Bart Wallet te gast. We vragen hem naar het nut en de noodzaak van bezoeken van westerse regeringsleiders als Rutte, Biden en Macron aan het Midden-Oosten.
Onze verslaggever Ties Brock is in het Midden-Oosten en maakt een reportage met Nederlands-Palestijnse en Nederlands-Israëlische inwoners.
Glasvezel is steeds populairder in Nederland. Maar de aanleg van alle kabels verloopt soms stroef. Zo zijn er zorgen over de inzet van arbeidsmigranten tijdens werkzaamheden. We spreken met een Roemeense man die 14 uur per dag moest werken. Het werk brak hem zo op dat hij al snel terugkeerde naar zijn thuisland.
Ook zien netbeheerders steeds meer incidenten met beschadigde gasleidingen bij werkzaamheden. Nieuwsuur deed samen met de NOS onderzoek naar de misstanden in de glasvezelsector.
Nieuwsuur
Binnenland
Deel artikel: