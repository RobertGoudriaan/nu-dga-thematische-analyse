Vanavond op tv: Nederlandse vrouw overleden in Gaza • Analyse van het eerste verkiezingsdebat
2023-10-22T15:41:23+0200
https://nos.nl/nieuwsuur/artikel/2494959-vanavond-op-tv-nederlandse-vrouw-overleden-in-gaza-analyse-van-het-eerste-verkiezingsdebat

In de Gazastrook is de Nederlandse Islam al-Ashqar (33) om het leven gekomen. Ze overleed gisteren bij een explosie in het vluchtelingenkamp Nusairat in centraal-Gaza. Haar man en kinderen zitten op dit moment nog in het gebied. We bespreken de laatste ontwikkelingen.
Een uur voordat onze uitzending begint, organiseert het tv-programma College Tour het eerste debat in aanloop naar de Tweede Kamerverkiezingen. De vier deelnemers zijn Dilan Yesilgöz (VVD), Frans Timmermans (PvdA/GroenLinks), Pieter Omtzigt (NSC) en Caroline van der Plas (BBB).
In Nieuwsuur blikken we uitgebreid terug op het debat. Dat doen we met onze politiek verslaggever Arjan Noorlander.
College Tour begint om 20.20 uur op NPO 3. Onze uitzending start op het vertrouwde tijdstip op de vertrouwde zender: 21.30 uur op NPO 2.
Over een maand zijn de Tweede Kamerverkiezingen. In onze serie Buiten het Binnenhof praten we met niet-Haagse mensen die te maken krijgen met de belangrijkste verkiezingsthema's. De eerste aflevering gaat over de overspannen woningmarkt. We spreken mensen die geen (normaal) dak boven hun hoofd hebben. Wat verwachten zij van de politiek? En op wie gaan ze stemmen?
Nieuwsuur
Binnenland
Buitenland
Deel artikel: