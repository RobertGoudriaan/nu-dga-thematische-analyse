Vanavond op tv: Tien jaar na MH17 â€¢ Scenario's toekomst Biden
2024-07-12T12:38:27+0200
https://nos.nl/nieuwsuur/artikel/2528577-vanavond-op-tv-tien-jaar-na-mh17-scenario-s-toekomst-biden

Komende week is het tien jaar geleden dat de vlucht MH17 uit de lucht is geschoten. 298 mensen kwamen om, waaronder 196 Nederlanders. Nederland bevond zich plotseling midden in een geopolitieke crisis. Vanavond kijken we terug met vier topambtenaren die tijdens en kort na de ramp adviseerden over de crisisafhandeling, de strategie en het zoeken van internationale steun. Hoe kijken zij terug op deze ramp? En wat betekende de MH17 voor Nederland? Toen en ook nog nu?
Steeds meer Democraten uiten hun twijfels of president Joe Biden kan aanblijven als presidentskandidaat. Zijn optreden aan het einde van de NAVO-top gisteren, waarin hij president Zelensky aankondigde als 'president Poetin', hebben die niet verminderd. De druk op de president neemt toe, maar zelf denkt Biden nog niet aan stoppen. Blijft hij presidentskandidaat? En wat gebeurt er als hij stopt? In de studio zit Laila Frank met wie we mogelijke scenario's bespreken.
Nieuwsuur
Binnenland
Deel artikel: