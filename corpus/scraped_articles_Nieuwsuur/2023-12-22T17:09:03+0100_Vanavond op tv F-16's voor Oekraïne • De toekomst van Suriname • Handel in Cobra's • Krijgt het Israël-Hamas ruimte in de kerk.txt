Vanavond op tv: F-16's voor Oekraïne • De toekomst van Suriname • Handel in Cobra's • Krijgt het Israël-Hamas ruimte in de kerk?
2023-12-22T17:09:03+0100
https://nos.nl/nieuwsuur/artikel/2502551-vanavond-op-tv-f-16-s-voor-oekraine-de-toekomst-van-suriname-handel-in-cobra-s-krijgt-het-israel-hamas-ruimte-in-de-kerk

Nederland gaat achttien F-16's leveren aan Oekraïne. Het kabinet had al in augustus gezegd dat het F-16-jachtvliegtuigen beschikbaar zou stellen aan de Oekraïners, iets waar president Zelensky verschillende keren op had aangedrongen. Het kabinet heeft nu besloten dat het er achttien worden.
In hoeverre gaan de gevechtsvliegtuigen Oekraïne helpen in deze fase van de strijd? We spreken erover met Dick Berlijn, oud-Commandant der Strijdkrachten.
De Surinaamse oud-president Desi Bouterse werd eergisteren veroordeeld tot 20 jaar cel voor zijn rol in de Decembermoorden. Hoe nu verder? Gisteren zei de huidige president Chan Santokhi nog dat er geen andere optie is dan dat Bouterse daadwerkelijk in de gevangenis belandt. Maar vandaag de advocaat van Bouterse nam vandaag een voorschot op een mogelijk gratieverzoek.
Nieuwsuur reisde naar het geboortedorp van Desi Bouterse.
Het wordt wel het favoriete explosief van de onderwereld genoemd: de Cobra 6. Die heeft de kracht van een handgranaat. De politie wil dat de internationale handel in dit zware vuurwerk aan banden wordt gelegd. Want door heel Nederland gingen dit jaar al meer dan zeshonderd explosieven af bij woningen, bedrijven en winkelpanden.
Een dilemma voor veel kerken: het kerstverhaal speelt zich af in een gebied waar op dit moment oorlog woedt. Wat benoem je tijdens de dienst en wat niet? Een worsteling, zegt ook de Protestantse Kerk Nederland.
Nieuwsuur
Binnenland
Deel artikel: