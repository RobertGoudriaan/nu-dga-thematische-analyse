Vanavond op tv: Plastic-heffing niet effectief • Nederland redt Caribische pensioenen • Oekraïense killerdrones • Ambities van India
2023-09-07T13:56:08+0200
https://nos.nl/nieuwsuur/artikel/2489572-vanavond-op-tv-plastic-heffing-niet-effectief-nederland-redt-caribische-pensioenen-oekraiense-killerdrones-ambities-van-india

Sinds 1 juli 2023 betalen we voor wegwerpbekers en -bakjes die plastic bevatten. Denk aan bakjes bij de snackbar en voorverpakte groente in de supermarkt. Doel van de overheid is om zwerfafval tegen te gaan.
Maar na ruim twee maanden blijkt dat dat amper lukt. Bovendien voeren niet alle ondernemers de heffing door. Ook is onduidelijk waar het extra geïnde geld terechtkomt.
Bij de grootste verzekeraar van de Caraïbische eilanden, Ennia, is door fraude en wanbeleid een gat ontstaan van 600 miljoen euro. De Nederlandse staat leent dat bedrag nu om de pensioenen van mensen op Curaçao, Sint Maarten, Aruba en Bonaire te redden. Zonder de hulp dreigt een korting van 80 procent. Dat meldt het Financieele Dagblad vandaag.
Twee jaar geleden nog amper in beeld, nu zijn ze niet meer weg te denken van het slagveld: drones. Hoe ontwikkelt Oekraïne hun killerdrones, en wat betekenen ze voor het verloop van de oorlog?
Met 7 procent economische groei had India vorig jaar het hoogste groeicijfer van alle grote economieën ter wereld. Eén van India's snelstgroeiende industrieën is de ruimtevaartsector; twee weken geleden landde India als eerste land op de zuidpool van de maan. Ondertussen is India nog altijd het land waar de meeste arme mensen wonen. Hoe moeten we kijken naar de economische ontwikkelingen in India, dat een steeds prominentere rol krijgt op het wereldtoneel? We bespreken het met econoom Mathijs Bouman.
Nieuwsuur
Binnenland
Deel artikel: