13/2 in Nieuwsuur: De rol van Europa bij onderhandelingen over Oekraïne • Kunnen kabinet en oppositie nog samenwerken? • De bezuinigingen van Musk
2025-02-13T14:09:54+0100
https://nos.nl/nieuwsuur/artikel/2555678-13-2-in-nieuwsuur-de-rol-van-europa-bij-onderhandelingen-over-oekraine-kunnen-kabinet-en-oppositie-nog-samenwerken-de-bezuinigingen-van-musk

In een telefoongesprek van anderhalf uur hebben de Amerikaanse president Trump en de Russische president Poetin afgesproken onmiddellijk te beginnen met onderhandelingen over de oorlog in Oekraïne. Landen als Groot-Brittannië, Frankrijk en Duitsland hebben al benadrukt dat ze deel willen uitmaken van die onderhandelingen. Maar welke rol ligt er nog voor Europa?
We leggen het voor aan defensiedeskundige Bob Deen.
Kabinet en oppositie praten vandaag over alternatieven voor de btw-verhoging op cultuur, media en sport. Die bezuiniging ging eerder van tafel onder druk van de oppositie, maar er moet nog wel een bedrag van 1,2 miljard euro worden gevonden. Is er nog samenwerking mogelijk tussen kabinet en oppositie?
Miljardair Elon Musk geeft leiding aan het nieuwe Amerikaanse Department Of Government Efficiency, kortweg DOGE. De opdracht; snoeien in de overheidsuitgaven. Eerste slachtoffer was de hulporganisatie USAID. Maar DOGE zou ook toegang hebben tot het betalingssysteem van het ministerie van Financiën. Mag dit wel volgens de wet? Daarover doet een rechtbank morgen uitspraak.
Nieuwsuur
Binnenland
Buitenland
Deel artikel: