Vanavond op tv: Verkiezingsuitslag Turkije • Laatste fase Marengo-proces • China wil bemiddelen in de oorlog
2023-05-15T14:18:32+0200
https://nos.nl/nieuwsuur/artikel/2475229-vanavond-op-tv-verkiezingsuitslag-turkije-laatste-fase-marengo-proces-china-wil-bemiddelen-in-de-oorlog

Geen van de kandidaten heeft bij de Turkse verkiezingen een meerderheid van de stemmen weten te halen, en dus komt er over twee weken een nieuwe stemronde. Het zal dan gaan tussen de twee kandidaten die nu de meeste stemmen kregen: de huidige president Erdogan en oppositieleider Kilicdaroglu.
We bespreken de verkiezingsuitslag met Turkije-deskundige Joost Lagendijk.
Het Marengo-proces is hervat en gaat nu de laatste fase in. Als het aan het OM ligt, krijgen zes van de zeventien verdachten een levenslange celstraf voor hun rol bij een groot aantal moorden, pogingen en plannen. En ook tegen de meeste andere verdachten worden zware straffen geëist.
Inez Weski, de voormalig advocaat van hoofdverdachte Ridouan Taghi, is er niet bij. Woensdag bespreekt de rechtbank hoe het verder moet met zijn verdediging.
In de studio is misdaadverslaggever Jan Meeus.
De speciale gezant voor Euraziatische aangelegenheden in China, Li Hui, is morgen in Oekraïne. Het is de hoogst geplaatste diplomaat uit China die het land bezoekt sinds de Russische invasie. Later gaat hij ook nog naar Rusland, Polen en Duitsland. Hij zou zo een politieke oplossing voor de oorlog willen bewerkstelligen.
Li Hui is een omstreden figuur: hij was tien jaar lang de Chinese ambassadeur in Rusland en kreeg zelfs een onderscheiding van President Poetin 'in de Orde van de Vriendschap'. We praten over hem en zijn missie met sinologe Ardi Bouwers.
Nieuwsuur
Binnenland
Buitenland
Deel artikel: