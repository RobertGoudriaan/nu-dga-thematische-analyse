Vanavond op tv: SP vs. PvdD • Veel Friezen wantrouwen de overheid
2023-03-11T18:56:24+0100
https://nos.nl/nieuwsuur/artikel/2467101-vanavond-op-tv-sp-vs-pvdd-veel-friezen-wantrouwen-de-overheid

Verkiezingen gaan vooral over tegenstellingen, maar uiteindelijk draait het om de vraag: welke meerderheid ontstaat er, wie gaat met wie samenwerken, en wat betekent dat voor provincie en kabinet?
Daarom organiseert Nieuwsuur in aanloop naar de Provinciale Statenverkiezingen op 15 maart debatten tussen partijkopstukken over potentiële samenwerking. Wat kan een coalitiepartij van een oppositiepartij verwachten, en wat kan die oppositiepartij omgekeerd eisen? Waar liggen de raakvlakken tussen schijnbare tegenpolen, en wat zijn juist de verschillen tussen vermeende partners?
Vanavond spreken we met Lilian Marijnissen en Esther Ouwehand, leiders van de SP en van de Partij voor de Dieren.
Een nieuwe aflevering van de Onderstroom, onze serie over de onvrede op het platteland in aanloop naar de Provinciale Statenverkiezingen. Vandaag zijn we in Friesland.
Uit recent onderzoek blijkt dat dit een van de provincies is waar het wantrouwen tegen de overheid het grootst is. Tachtig procent van de Friezen heeft het gevoel dat hun mening minder telt dan die van mensen in de Randstad. En daar lijkt de Boer Burger Beweging van te profiteren.
Nieuwsuur
Binnenland
Deel artikel: