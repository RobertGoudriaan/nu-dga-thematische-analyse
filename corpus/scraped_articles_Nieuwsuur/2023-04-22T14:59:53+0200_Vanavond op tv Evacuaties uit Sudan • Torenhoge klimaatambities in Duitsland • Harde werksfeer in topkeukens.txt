Vanavond op tv: Evacuaties uit Sudan • Torenhoge klimaatambities in Duitsland • Harde werksfeer in topkeukens
2023-04-22T14:59:53+0200
https://nos.nl/nieuwsuur/artikel/2472401-vanavond-op-tv-evacuaties-uit-sudan-torenhoge-klimaatambities-in-duitsland-harde-werksfeer-in-topkeukens

Nu de gevechten in Sudan weer oplaaien, proberen mensen met man en macht weg te komen uit het land. Dat is geen eenvoudige opgave. De luchthaven is buiten gebruik, dus proberen buitenlanders op andere manieren te vluchten. We spreken een oud-officier van het Korps Commandotroepen die veel ervaring heeft met het weghalen van Nederlanders uit gevaarlijke gebieden.
Maandag worden de Michelinsterren uitgereikt. Hoe gezond is de druk die het willen halen of behouden van sterren met zich meebrengt? Vakbond FNV vindt dat er iets moet veranderen aan de werksfeer in topkeukens, want die is soms erg ongezond. Jonge chefs vertellen over hun ervaringen.
Duitsland heeft enorme klimaatambities, zeker na de grote verkiezingswinst van Die Grünen. Maar de praktijk is weerbarstig. Want hoe realistisch zijn de plannen? Het voorstel voor een verbod op nieuwe gas- en olieverwarming vanaf 2024 stuit bijvoorbeeld op veel verzet. Daartegenover staat dat klimaatactivisten zich roeren: ze zijn van plan maandag de toegangswegen naar Berlijn plat te leggen.
Nieuwsuur
Binnenland
Buitenland
Deel artikel: