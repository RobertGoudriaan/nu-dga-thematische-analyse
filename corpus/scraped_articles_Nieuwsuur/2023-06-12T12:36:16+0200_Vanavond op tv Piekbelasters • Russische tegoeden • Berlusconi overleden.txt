Vanavond op tv: Piekbelasters • Russische tegoeden • Berlusconi overleden
2023-06-12T12:36:16+0200
https://nos.nl/nieuwsuur/artikel/2478626-vanavond-op-tv-piekbelasters-russische-tegoeden-berlusconi-overleden

Boeren kunnen vanaf vandaag zien of ze tot de zogenoemde piekbelasters behoren: boerenbedrijven die veel stikstof uitstoten in de buurt van een kwetsbaar natuurgebied. De website waarop boeren kunnen inloggen om te bekijken of ze in aanmerking komen voor een vrijwillige uitkoopregeling is vanochtend opengesteld.
Bijna anderhalf jaar na het begin van de Russische invasie in Oekraïne lukt het een derde van de banken en andere financiële instellingen onvoldoende om tegoeden op de sanctielijst op te sporen en te bevriezen. Dat concludeert De Nederlandse Bank (DNB) na eigen onderzoek. De toezichthouder op de financiële sector nam 31 instellingen onder de loep die de sancties tegen Rusland moeten uitvoeren.
De Italiaanse oud-premier en mediamagnaat Silvio Berlusconi is op 86-jarige leeftijd overleden, melden Italiaanse media. Hij stierf in het San Raffaele-ziekenhuis in Milaan, waar hij afgelopen vrijdag was opgenomen. Hij was viermaal premier, en zal mede worden herinnerd door de talloze rechtszaken waarin hij was verwikkeld en zijn beruchte 'bunga-bunga-feesten' met veelal jonge vrouwen.
Nieuwsuur
Binnenland
Buitenland
Deel artikel: