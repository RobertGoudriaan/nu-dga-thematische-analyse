Vanavond op tv: 'Laks klimaatbeleid schendt mensenrechten' â€¢ Wie lost de mestcrisis op?
2024-04-09T12:36:36+0200
https://nos.nl/nieuwsuur/artikel/2516105-vanavond-op-tv-laks-klimaatbeleid-schendt-mensenrechten-wie-lost-de-mestcrisis-op

Jarenlang hadden Nederlandse boeren een uitzonderingspositie: zij mochten per hectare grond veel meer mest bergen dan andere Europese boeren. Maar omdat de waterkwaliteit maar niet vooruitging en de natuur verslechterde, is daar een einde aan gekomen. Het leidt tot potentieel veel hogere kosten voor boeren. Het kabinet kwam met een plan, maar dat stuit weer op kritiek van formerende partijen.
Is er een uitweg uit dit hoofdpijndossier? Te gast is Ger Koopmans, voorzitter van boerenbelangenorganisatie LTO Nederland.
Het Europees Hof voor de Rechten van de Mens heeft geoordeeld dat Zwitserland "enkele mensenrechten" heeft geschonden door niet genoeg te doen tegen klimaatverandering. Dat is gebeurd in een zaak die was aangespannen door een groep van zo'n 2000 oudere Zwitserse vrouwen, die bezorgd zijn over de klimaatverandering.
De uitspraak is bindend voor alle 46 landen die het Europees Verdrag voor de Rechten van de Mens hebben ondertekend en gaat dus ver over de Zwitserse landsgrenzen gevoeld worden. We spreken erover met klimaatjurist Dennis van Berkel, die de Zwitserse Klimaseniorinnen bijstond in hun zaak.
Het nieuwe kabinet moet voor de helft uit ministers van buiten bestaan, zo hebben de formerende partijen besloten. Maar hoe overleef je als politiek groentje de Haagse slangenkuil? Drie voormalige bewindspersonen die als buitenstaander de politiek in kwamen blikken terug op hun ervaring.
Nieuwsuur
Binnenland
Deel artikel: