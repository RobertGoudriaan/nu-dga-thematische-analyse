Vanavond op tv: Toespraak Poetin • Wie wint de Libris Literatuurprijs?
2022-05-09T11:47:09+0200
https://nos.nl/nieuwsuur/artikel/2428086-vanavond-op-tv-toespraak-poetin-wie-wint-de-libris-literatuurprijs

De Russische president Poetin heeft het Westen opnieuw de schuld gegeven voor de oorlog in Oekraïne. Het ingrijpen van Rusland was onvermijdelijk gezien de dreiging van westerse landen aan de grenzen van Rusland, stelde hij in een speech op het Rode Plein in Moskou, waar de overwinning van de Sovjet-Unie op nazi-Duitsland werd gevierd.
Wat betekent deze toespraak voor het vervolg van de oorlog? We praten erover met Oost-Europadeskundige Bob Deen.
In Nieuwsuur maken we vanavond bekend wie de winnaar is van de Libris Literatuurprijs. De prijs wordt toegekend aan de "beste oorspronkelijk Nederlandstalige roman" van het afgelopen jaar. De genomineerden zijn Nico Dros, Mariken Heitman, Auke Hulst, Deniz Kuypers, Renée van Marissing en Lisa Weeda.
Nieuwsuur
Binnenland
Deel artikel: