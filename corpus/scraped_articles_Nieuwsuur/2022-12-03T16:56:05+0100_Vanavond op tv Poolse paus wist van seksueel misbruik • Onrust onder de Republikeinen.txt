Vanavond op tv: Poolse paus wist van seksueel misbruik â€¢ Onrust onder de Republikeinen
2022-12-03T16:56:05+0100
https://nos.nl/nieuwsuur/artikel/2454990-vanavond-op-tv-poolse-paus-wist-van-seksueel-misbruik-onrust-onder-de-republikeinen

De in 2005 overleden paus Johannes Paulus II wist als bisschop in Krakau al heel lang dat minderjarige kinderen werden misbruikt door priesters in zijn bisdom. Dat ontdekte de Nederlandse journalist Ekke Overbeek, die drie jaar lang in de Poolse archieven is gedoken. Overbeek achterhaalde dat zelfs nadat pedoseksuele priesters tot een celstraf waren veroordeeld, Johannes Paulus II hen in een ander bisdom verder liet werken.
Vaticaanspecialisten noemen de ontdekking "explosief". Hoe zullen het Bisdom Krakau en het Vaticaan reageren?
De Republikeinse partij in Amerika stelt een onderzoek in naar de voor hun teleurstellende uitslag van de tussentijdse verkiezingen. De Republikeinen wisten een meerderheid te veroveren in het Huis van Afgevaardigden, maar verloren op lokaal niveau veel belangrijke races. Hierdoor bleef de verwachte 'rode golf' uit.
Amerika-correspondent Marieke de Vries bezocht de swingstate Michigan, waar de kloof tussen de hardcore Trump-aanhangers en de traditionele Republikeinen steeds groter lijkt te worden.
Nieuwsuur
Binnenland
Deel artikel: