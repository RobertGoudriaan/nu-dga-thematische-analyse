Vanavond op tv: Betalingen aan artsen slecht vindbaar • Diederik Samsom over de energiecrisis
2022-09-15T11:27:48+0200
https://nos.nl/nieuwsuur/artikel/2444680-vanavond-op-tv-betalingen-aan-artsen-slecht-vindbaar-diederik-samsom-over-de-energiecrisis

Betalingen uit de medische industrie aan artsen zijn vaak onvindbaar en worden niet volgens de regels opgegeven. Het online register waarin die betalingen moeten worden gemeld, is niet compleet en kampt met gebreken. Dat blijkt uit gezamenlijk onderzoek van NOS en Nieuwsuur.
Waarom vertoont het Transparantieregister Zorg nog steeds zo veel gebreken? Verslaggever Siebe Sietsma zocht het uit en is te gast in de studio.
Duizenden vierkante kilometers werden de afgelopen dagen door het Oekraïense leger heroverd op de Russen. Een van de terugveroverde plaatsen is Izjoem. Na de bevrijding bezocht president Zelensky de stad.
Het offensief in de regio Charkov begon een week geleden. Aanvankelijk hield het Oekraïense leger media op afstand, maar vandaag is onze verslaggever Gert-Jan Dennekamp in Izjoem. Wij spreken hem.
Voormalig PvdA-leider Diederik Samsom, nu kabinetschef van de Europese Commissie, houdt zich in Brussel bezig met de energietransitie in de EU. Hij heeft een duidelijke visie over hoe Europa de energiecrisis moet beteugelen: grootverbruikers minder laten produceren en de winsten van energiemaatschappijen afromen.
Maar zal dat Europa door de energiecrisis slepen? Vanavond is Diederik Samsom te gast in de uitzending om het plan te bespreken en te reageren op critici die zijn ideeën in twijfel trekken.
Nieuwsuur
Binnenland
Buitenland
Deel artikel: