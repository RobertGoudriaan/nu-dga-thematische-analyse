Vanavond op tv: Joost Klein gediskwalificeerd • De algoritmes van TikTok • Zwemles te duur
2024-05-11T15:54:47+0200
https://nos.nl/nieuwsuur/artikel/2520070-vanavond-op-tv-joost-klein-gediskwalificeerd-de-algoritmes-van-tiktok-zwemles-te-duur

Het is nog steeds onduidelijk wat er donderdagavond precies is gebeurd tussen Joost Klein en een vrouwelijke medewerker van het productieteam. Zij heeft een klacht ingediend over bedreiging door de zanger. Klein mag vanavond niet meedoen aan de finale van het 68ste Eurovisie Songfestival in Malmö. De organisator van het songfestival laat in een persverklaring weten dat "gedurende de juridische procedure" het niet gepast zou zijn om Klein te laten deelnemen. Wat is er precies gebeurd?
Een 'propagandamachine van de Chinese Communistische Partij' en 'een gevaar voor het Joodse volk'. De verwijten aan het adres van socialmediaplatform TikTok zijn de laatste tijd niet mals. In de VS dreigt zelfs een verbod onder meer omdat conservatieve politici zeggen dat de algoritmes van TikTok het pro-Palestijns geluid bewust versterken om daarmee de publieke opinie te beïnvloeden.
We duiken in de ondoorzichtige wereld van contentmoderatie op TikTok en Instagram. Wat laten de bedrijven staan en wat halen ze weg over de oorlog tussen Hamas en Israël? Overigens onderzoekt de Europese Commissie TikTok inmiddels (onder meer) wegens een gebrek aan transparantie.
Ons hele onderzoek naar de algoritmes van TikTok én Instagram is ook te zien op NPO Start.
De prijzen voor een zwemles en diploma zijn de afgelopen vijf jaar fors toegenomen, blijkt uit een rondgang van Nieuwsuur. Een groeiende groep ouders kan de zwemles van hun kind niet betalen. Een gevolg daarvan: steeds meer kinderen hebben geen enkele zwemdiploma.
Nieuwsuur
Binnenland
Deel artikel: