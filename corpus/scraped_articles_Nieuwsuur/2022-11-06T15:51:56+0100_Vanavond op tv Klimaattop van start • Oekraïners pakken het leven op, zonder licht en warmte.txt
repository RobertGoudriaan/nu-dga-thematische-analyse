Vanavond op tv: Klimaattop van start • Oekraïners pakken het leven op, zonder licht en warmte
2022-11-06T15:51:56+0100
https://nos.nl/nieuwsuur/artikel/2451306-vanavond-op-tv-klimaattop-van-start-oekrainers-pakken-het-leven-op-zonder-licht-en-warmte

In de Egyptische badplaats Sharm-el-Sheikh begint vandaag de 27e VN-klimaattop, met dit keer een grotere rol voor kinderen. Want juist zij zullen vooral te maken krijgen met de gevolgen van klimaatverandering. Nu al worden kwetsbare kinderen disproportioneel geraakt.
Pakistan kreeg deze zomer de zwaarste overstromingen ooit te verduren. De moessonregens waren naar alle waarschijnlijkheid heftiger als gevolg van klimaatverandering. Verslaggever Marijn Duintjer Tebbens sprak er met kinderen die moesten vluchten voor het water.
De coalitie werd het, anders dan verwacht, niet eens over een nieuwe wet waarmee het makkelijker wordt om gemeenten te verplichten asielzoekers op te vangen. De VVD stemt nog niet in met de voorgestelde wet.
Oekraïne vreest een winter met te weinig energie om iedereen warm te kunnen houden. Verslaggever Gert-Jan Dennekamp is in de stad Izyum, dat in september werd bevrijd van de Russen. Mensen pakken er het leven weer op, maar met schaarse voorzieningen en een tekort aan water, warmte en licht.
Nieuwsuur
Binnenland
Deel artikel: