6/3 in Nieuwsuur: EU-top over miljarden voor defensie • Binnen de muren van Fivoor in Den Dolder
2025-03-06T12:48:24+0100
https://nos.nl/nieuwsuur/artikel/2558408-6-3-in-nieuwsuur-eu-top-over-miljarden-voor-defensie-binnen-de-muren-van-fivoor-in-den-dolder

Deze week kwam de Europese Commissie met een plan om 800 miljard euro te investeren in defensie. Op de top in Brussel wordt daar vandaag door regeringsleiders over gesproken. Wat kun je met al die miljarden en welke investeringen hebben prioriteit?
In Brussel is EU- en NAVO-correspondent Kysia Hekster met het laatste nieuws. Te gast is Ron Nulkes, voorzitter van de NATO Industrial Advisory Group. Die geeft op het gebied van defensiematerieel advies over samenwerking met de industrie en tussen landen.
De forensisch psychiatrische kliniek Fivoor in Den Dolder ligt onder een vergrootglas. Zeker nadat begin dit jaar een 76-jarige vrouw in Den Dolder werd doodgestoken. Een patiënt van Fivoor is de verdachte. Inwoners van het dorp willen dat Fivoor verhuist, maar vooralsnog staan andere gemeenten niet te springen om een forensisch psychiatrische kliniek binnen de gemeentegrenzen.
Nieuwsuur keek mee in de kliniek en sprak met medewerkers en patiënten. De directeur van Fivoor, Erik Masthoff, zit in de studio.
Nieuwsuur
Binnenland
Buitenland
Deel artikel: