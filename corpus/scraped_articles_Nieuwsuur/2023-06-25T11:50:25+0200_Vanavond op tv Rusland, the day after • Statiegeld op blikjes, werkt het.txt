Vanavond op tv: Rusland, the day after • Statiegeld op blikjes, werkt het?
2023-06-25T11:50:25+0200
https://nos.nl/nieuwsuur/artikel/2480238-vanavond-op-tv-rusland-the-day-after-statiegeld-op-blikjes-werkt-het

Jevgeni Prigozjin en zijn Wagner-groep hebben gisteravond hun opmars richting Moskou gestaakt. Er werd onverwacht een akkoord gesloten tussen president Vladimir Poetin en Prigozjin. De Wagner-huurlingen "keren terug naar hun bases" en Prigozjin ontloopt vervolging, op voorwaarde dat hij vertrekt naar Belarus. Er is nog veel onduidelijk over de voorwaarden van de deal. Wat betekenen de gebeurtenissen voor de positie van Poetin en voor de oorlog in Oekraïne?
Vanavond bespreken we het met correspondent Geert Groot Koerkamp en Ruslandkenner Hubert Smeets.
Honderdvijftig miljoen blikjes als zwerfafval in de natuur, duizenden koeien die de dood vonden en parken vol met blik: na jaren van getouwtrek waren er genoeg redenen gevonden voor het invoeren van statiegeld op drankblikjes per 1 april. Nu, een paar maanden later, lijken de eerste positieve resultaten zich af te tekenen.
Nieuwsuur
Binnenland
Deel artikel: