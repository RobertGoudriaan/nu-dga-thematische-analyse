Vanavond op tv: Orgaanhandel in Afghanistan • Vuurwerkverbod • Chinese toeristen met corona
2023-01-02T14:02:35+0100
https://nos.nl/nieuwsuur/artikel/2458462-vanavond-op-tv-orgaanhandel-in-afghanistan-vuurwerkverbod-chinese-toeristen-met-corona

Het is een jaarlijks terugkerende discussie: moet er een vuurwerkverbod komen? We maken de balans op na de jaarwisseling. Die verliep zonder heel grote incidenten, toch raakten veel mensen gewond. Dus klinkt opnieuw de roep om het volgend jaar helemaal anders te doen. Is politiek Den Haag te porren voor een vuurwerkverbod?
Onze verslaggever Zainab Hammoud maakte een serie reportages in Afghanistan. Vandaag de eerste aflevering, waarin is te zien hoe de financiële zorgen van een vader zó groot zijn dat hij besluit de nier van zijn zoontje te verkopen. Zainab schuift aan in de studio om te vertellen over haar ervaringen in Afghanistan, waar het de laatste weken erg onrustig is.
Het coronavirus woekert door de Chinese samenleving en het zicht op het virus is volledig zoek. Terwijl in China miljoenen mensen besmet raken, worstelen andere landen met voorzorgsmaatregelen. Moet Nederland net als Spanje en Amerika een negatieve coronatest eisen van Chinese toeristen? Kunnen we voorkomen dat mutanten van het virus vanuit China naar Nederland komen?
Nieuwsuur
Binnenland
Buitenland
Deel artikel: