Vanavond op tv: Onderzoek woningbouwbazen • Minister Wiersma stopt • Vermiste duikboot
2023-06-22T14:08:33+0200
https://nos.nl/nieuwsuur/artikel/2479884-vanavond-op-tv-onderzoek-woningbouwbazen-minister-wiersma-stopt-vermiste-duikboot

Commissarissen en bestuurders bij zo'n twintig woningcorporaties blijken privé huizen te verhuren voor persoonlijk rendement. Daarbij vragen zij vaak hogere huurprijzen dan hun eigen corporaties redelijk vinden. Dat blijkt uit bevindingen van de gezamenlijke onderzoeksredactie van de NOS en Nieuwsuur.
Om 21.30 uur schuift onderzoeksjournalist Milena Holdert aan in de studio.
Dennis Wiersma stapt op als minister van Primair en Voortgezet Onderwijs. Dat heeft hij donderdag bekendgemaakt in een verklaring op Twitter. "Met pijn in m'n hart, stop ik als minister voor Onderwijs. Ik wil alle lieve mensen die ik ontmoet heb de afgelopen tijd heel erg bedanken."
We bespreken zijn vertrek met politiek verslaggever Nynke de Zoeten.
Op de bodem van de Atlantische Oceaan zijn donderdag brokstukken gevonden. Volgens de Amerikaanse kustwacht gaat het om delen van de Titan; de onderzeeër die sinds zondag vermist was.
Wat er precies is gebeurd en wat nog meer bekens is over de Titan, bespreken we met onze Amerika-correspondent Rudy Bouma.
Nieuwsuur
Binnenland
Deel artikel: