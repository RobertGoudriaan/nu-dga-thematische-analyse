Vanavond op tv: Premier Rutte in Oekraïne • Heropening zaak Peter R. de Vries • 'Belastingdienst lekte informatie aan Uber'
2022-07-11T13:54:34+0200
https://nos.nl/nieuwsuur/artikel/2436255-vanavond-op-tv-premier-rutte-in-oekraine-heropening-zaak-peter-r-de-vries-belastingdienst-lekte-informatie-aan-uber

Voor het eerst sinds de Russische invasie is premier Rutte in Oekraïne. Hij bezoekt verschillende door de oorlog getroffen steden en heeft een ontmoeting met de Oekraïense president Zelensky.
Wat is het doel van zijn bezoek en hoe is het gegaan?
Vandaag was er een extra zitting in de rechtszaak tegen de verdachten van de moord op Peter R. de Vries. Donderdag zou de rechtbank uitspraak doen, maar door het aantreden van een nieuwe getuige is het vonnis uitgesteld.
Nieuwsuur-verslaggever Mark Schrader was bij de zitting en vertelt vanavond in de uitzending over de laatste ontwikkelingen in de zaak.
Gisteren werd bekendgemaakt dat oud-eurocommissaris Neelie Kroes lobbyde voor Uber, terwijl dit door de Europese Commissie was verboden. Nu blijkt dat de Belastingdienst in 2015 vertrouwelijke informatie zou hebben gelekt aan het Amerikaanse techbedrijf. Dat concludeert het Internationaal Consortium van Onderzoeksjournalisten (ICIJ) op basis van gelekte documenten: de Uber Files.
Heeft de Nederlandse Belastingdienst regels geschonden? Te gast in de studio is Jan van de Streek, hoogleraar Belastingrecht aan de Universiteit Leiden.
Nieuwsuur
Binnenland
Deel artikel: