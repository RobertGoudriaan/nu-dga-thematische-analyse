13/12 in Nieuwsuur: Syriërs zoeken vermiste familie • Patiënten opgesloten in tentbed
2024-12-13T15:22:26+0100
https://nos.nl/nieuwsuur/artikel/2548177-13-12-in-nieuwsuur-syriers-zoeken-vermiste-familie-patienten-opgesloten-in-tentbed

Komend weekend komen topdiplomaten bijeen uit Arabische landen, de EU, Turkije, de VN en de VS om te praten over de plotselinge machtswisseling in Syrië. Sinds de rebellen president Assad verdreven, is de grote vraag wie de dienst gaat uitmaken in het land.
Verslaggever Zainab Hammoud is in hoofdstad Damascus en spreekt Syriërs die zoeken naar familieleden die gevangen werden gezet onder het Assad-regime.
Het is het op één na zwaarste dwangmiddel in de zorg: een tentbed, waarin patiënten met geheugenproblemen die onrustig, boos of opstandig zijn, kunnen worden opgesloten. Door de vergrijzing groeit het aantal mensen met zulke problemen. De Inspectie Gezondheidszorg en ziekenhuizen willen dat er minder dwangmiddelen worden ingezet, maar het gebruik van het tentbed neemt juist toe, blijkt uit onderzoek van Nieuwsuur.
Nieuwsuur
Binnenland
Deel artikel: