Vanavond op tv: architecten zien werk opdrogen • Denemarken wil wet tegen koranverbrandingen • Gasboringen Groot-Brittannië
2023-07-31T18:05:15+0200
https://nos.nl/nieuwsuur/artikel/2484972-vanavond-op-tv-architecten-zien-werk-opdrogen-denemarken-wil-wet-tegen-koranverbrandingen-gasboringen-groot-brittannie

Het werk bij architectenbureaus loopt in rap tempo terug. Met name bureaus die gespecialiseerd zijn in woningbouw merken dat projecten stilvallen en het werk opdroogt. Dit blijkt uit een rondgang van Nieuwsuur onder 195 leden van de Branchevereniging Nederlandse Architechtenbureaus (BNA). Hoogleraar woningmarkt Peter Boelhouwer schuift aan in de studio.
De Deense regering gaat op zoek naar een wettelijke mogelijkheid om koranverbrandingen bij buitenlandse ambassades te voorkomen. Het Deense parlement spreekt hier vandaag over. Ook Zweden kijkt naar mogelijkheden om koranverbrandingen tegen te gaan. In Scandinavische landen komen koranverbrandingen vaker voor en dat leidt tot protesten in het buitenland.
De Britse premier Sunak maakt meer geld vrij voor de opslag van CO2 in de Noordzee. Maar tegelijkertijd wil hij dat er meer olie en meer gas wordt opgepompt uit diezelfde Noordzee. Hij lichtte zijn beslissing vanmiddag in Schotland toe. Correspondent Fleur Launspach legt uit hoe dit zit.
Nieuwsuur
Binnenland
Buitenland
Deel artikel: