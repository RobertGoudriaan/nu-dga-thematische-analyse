Vanavond op tv: De formatie, de migratie en het geld • Nieuwe uitdager Orbán • Eritrese mensensmokkelaar onvindbaar
2024-04-16T15:48:00+0200
https://nos.nl/nieuwsuur/artikel/2517013-vanavond-op-tv-de-formatie-de-migratie-en-het-geld-nieuwe-uitdager-orban-eritrese-mensensmokkelaar-onvindbaar

Het gaat er "stevig" aan toe in de onderhandelingen tussen PVV, VVD, NSC en BBB. Dat is het beeld dat de informateurs vandaag schetsen na afloop van de gesprekken. Op asiel en migratie liggen de partijen ver uit elkaar. En hoe zit het met dat ándere grote pijnpunt in deze formatie: het geld.
In de serie 'Stemmen van Europa' reist correspondent Saskia Dekkers in aanloop naar de Europese verkiezingen in juni naar verschillende EU-lidstaten. Vandaag: Hongarije. Daar is twee maanden voor de verkiezingen een nieuwe uitdager van premier Viktor Orbán opgestaan, Peter Magyar, een man uit Orbáns eigen Fidesz-partij die de strijd aangaat tegen corruptie en schandalen. Magyar is populair, pro-EU en presenteert zich als radicale vernieuwer. Kan hij genoeg stemmen vergaren om een serieuze uitdager van Orbán te worden?
Een internationaal opererend mensensmokkelnetwerk heeft volgens het Openbaar Ministerie in Libië wreedheden begaan tegen duizenden Eritrese migranten. Die werden opgesloten en mishandeld, waarbij hun familieleden werden afgeperst om losgeld te betalen. Honderden van de slachtoffers wonen nu in Nederland. Een van de leiders van het netwerk zit vast in Nederland, een tweede leider in Dubai. We volgen de rechtszaak, die vandaag zou beginnen.
In deze video lieten we eerder zien wat er in de Libische gevangenissen gebeurt waar de Eritreeërs werden vastgehouden:
Nieuwsuur
Binnenland
Deel artikel: