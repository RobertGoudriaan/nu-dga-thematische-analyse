Vanavond op tv: BBB presenteert kandidaten • Ruzie over krimp Schiphol
2023-09-01T13:54:04+0200
https://nos.nl/nieuwsuur/artikel/2488814-vanavond-op-tv-bbb-presenteert-kandidaten-ruzie-over-krimp-schiphol

De BoerBurgerBeweging (BBB) schuift voormalig CDA-coryfee Mona Keijzer naar voren als premierskandidaat. Caroline van der Plas liet zelf al weten dat zij het ambt niet ziet zitten, omdat zij zichzelf niet ziet opereren op het internationale toneel. Premier Mark Rutte zette Keijzer uit zijn kabinet, omdat ze openlijk kritiek uitte op het coronabeleid van het kabinet waar ze zelf deel van uitmaakte.
Ook SP, VVD en CDA lieten vandaag van zich horen. Arjan Noorlander praat ons bij over hun plannen, de dynamiek en de gevolgen voor andere partijen én over de vraag wat de nieuwe kandidaten gaan betekenen voor de koers van BBB.
Er blijven voorlopig 's nachts vliegtuigen opstijgen en landen vanaf Schiphol en er komt geen ban op privéjets, zoals de luchthaven zelf voorstelde. Het mes moet in de capaciteit op Schiphol om de geluidshinder voor omwonenden terug te dringen, maar het maximaal aantal vliegbewegingen gaat minder krimpen dan gedacht. Luchtvaartdeskundige Joris Melkert is te gast.
Nieuwsuur
Binnenland
Deel artikel: