Vanavond op tv: Biden versus Trump: de campagnes zijn begonnen • Zelfverwonding door jonge vrouwen
2024-01-06T15:51:18+0100
https://nos.nl/nieuwsuur/artikel/2503957-vanavond-op-tv-biden-versus-trump-de-campagnes-zijn-begonnen-zelfverwonding-door-jonge-vrouwen

De campagne in de Verenigde Staten is begonnen. President Joe Biden haalde in een toespraak meteen hard uit naar Donald Trump, die grote kans maakt om zijn tegenstander te worden bij de presidentsverkiezingen in november. Biden noemt Trump een gevaar voor de Amerikaanse democratie. Ook Trump sprak zijn aanhangers toe en noemde de Verenigde Staten een "mislukte natie" die geteisterd zou worden door "terroristen" en immigranten. Vanavond: hoe staat het met het imago van beide heren, en wat zijn hun kansen? We schakelen met correspondent Rudy Bouma.
Zelfverwonding is een groeiend probleem onder tienermeisjes en vrouwen tot 30 jaar. Het aantal opnames op de eerste hulp vanwege zelf toegebracht letsel of poging tot suïcide is in negen jaar tijd met 50 procent gestegen. Onder tieners is zelfdoding de afgelopen decennia uitgegroeid tot de meest voorkomende doodsoorzaak. Wat is er aan de hand met de tienermeisjes en jonge vrouwen?
Denk je aan zelfmoord of maak je je zorgen om iemand? Praten over zelfmoord helpt en kan anoniem via de chat op www.113.nl of telefonisch op 113 of 0800-0113.
Nieuwsuur
Binnenland
Deel artikel: