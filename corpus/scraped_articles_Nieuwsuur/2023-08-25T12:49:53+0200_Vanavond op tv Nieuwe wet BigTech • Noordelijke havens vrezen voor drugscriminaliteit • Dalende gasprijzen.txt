Vanavond op tv: Nieuwe wet BigTech • Noordelijke havens vrezen voor drugscriminaliteit • Dalende gasprijzen
2023-08-25T12:49:53+0200
https://nos.nl/nieuwsuur/artikel/2487943-vanavond-op-tv-nieuwe-wet-bigtech-noordelijke-havens-vrezen-voor-drugscriminaliteit-dalende-gasprijzen

Er breekt in Europa een nieuw tijdperk aan voor grote techbedrijven. Google, Meta, TikTok, YouTube en andere platforms moeten zich voortaan houden aan strengere regels. Ze moeten vertellen wat hun grootste risico's zijn, gerichte reclames worden beperkt en ze moeten gebruikers een alternatief bieden voor de gepersonaliseerde tijdlijn. Internet- en privacyexpert Marietje Schaake en Europarlementariër Paul Tang geven uitleg.
Verschillende gemeentes in Noord-Nederland maken zich zorgen over een mogelijke toename van drugscriminaliteit in hun havens, blijkt uit een rondgang van Nieuwsuur. Burgemeesters vrezen voor een waterbedeffect: doordat de controles in de Rotterdamse haven steeds strenger worden, zullen criminelen op zoek gaan naar alternatieven.
De energieprijzen stijgen minder hard dan verwacht en sommige energieleveranciers verlagen zelfs hun prijzen. Daarnaast zijn de gasvoorraden van Europa goed gevuld. Toch is er van een einde aan de energiecrisis nog geen sprake. De markt is krap en dus zullen de prijzen blijven fluctueren, waarschuwen energieleveranciers. licht de situatie toe in de studio. René Peters, directeur gastechnologie bij onderzoeksinstelling TNO, licht de situatie toe in de studio.
Nieuwsuur
Binnenland
Deel artikel: