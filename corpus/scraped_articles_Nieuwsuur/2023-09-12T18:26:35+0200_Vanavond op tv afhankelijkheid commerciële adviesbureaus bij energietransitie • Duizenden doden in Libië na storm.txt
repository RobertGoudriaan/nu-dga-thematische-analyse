Vanavond op tv: afhankelijkheid commerciële adviesbureaus bij energietransitie • Duizenden doden in Libië na storm
2023-09-12T18:26:35+0200
https://nos.nl/nieuwsuur/artikel/2490254-vanavond-op-tv-afhankelijkheid-commerciele-adviesbureaus-bij-energietransitie-duizenden-doden-in-libie-na-storm

Gemeenten en provincies hebben veel moeite met de uitvoering van de energietransitie, het grote plan dat Nederland voor 2050 van het gas af moet halen en CO2-neutraal moet maken. De lokale overheden hebben regelmatig te weinig personeel en expertise voor alle taken die op hun bordje terechtkomen.
Gevolg is dat ze afhankelijk zijn geworden van een paar honderd commerciële bureaus. Lokale bestuurders en deskundigen waarschuwen voor de gevolgen: adviesbureaus komen te veel op de stoel van de ambtenaar te zitten, er ontbreekt toezicht, en er is risico op commerciële invloeden, wat ten koste gaat van publiek geld.
In het oosten van Libië zijn zeker 5200 doden gevallen als gevolg van de overstromingen die gepaard gingen met storm Daniel. Een groot deel van de slachtoffers viel in de stad Derna, die zo'n 125.000 inwoners telt. Nadat twee dammen waren doorgebroken, kreeg het water vrij spel in de stad. Sommige wijken zijn volledig weggevaagd. Overstromingsexpert Rob Steijn legt uit hoe dit kon gebeuren.
Nieuwsuur
Binnenland
Deel artikel: