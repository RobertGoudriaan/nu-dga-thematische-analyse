31/10 in Nieuwsuur: Inspectie bezoekt veel minder basisscholen • Deadline voor de spreidingswet
2024-10-31T12:43:01+0100
https://nos.nl/nieuwsuur/artikel/2542735-31-10-in-nieuwsuur-inspectie-bezoekt-veel-minder-basisscholen-deadline-voor-de-spreidingswet

Elke basisschool moet minstens één keer in de vier jaar een controle krijgen van de onderwijsinspectie, maar ondanks klip-en-klare beloftes van opeenvolgende onderwijsbewindslieden aan de Tweede Kamer gebeurt dat nog steeds niet. En al sinds 2014 niet meer. Dat blijkt uit onderzoek van de NOS en Nieuwsuur.
In 2021 liet het ministerie van Onderwijs de toezegging los, maar beloofde wel dat een fors deel van de scholen nog steeds regelmatig zou worden bezocht. Ook dat blijkt niet te kloppen. Twee derde van de scholen is sindsdien niet meer bezocht. De Tweede Kamer is over dit alles niet geïnformeerd.
Minister Marjolein Faber (Asiel) wil de spreidingswet intrekken, maar die geldt voorlopig nog steeds. Morgen moeten de provincies en gemeenten een opvangplan hebben ingeleverd bij Faber. Daarin staat hoe ze het benodigde aantal opvangplekken voor vluchtelingen willen realiseren. Te gast is commissaris van de Koning Jetta Klijnsma. Zij zit namens de twaalf commissarissen van de Koning aan de landelijke regietafel asiel en migratie.
Nieuwsuur
Binnenland
Deel artikel: