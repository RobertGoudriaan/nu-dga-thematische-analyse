Vanavond op tv: Drie nieuwe ministeries • Wat bezielt Macron? • Groen houdt stadsgroei niet bij • Pabo opsplitsen?
2024-06-12T15:01:19+0200
https://nos.nl/nieuwsuur/artikel/2524231-vanavond-op-tv-drie-nieuwe-ministeries-wat-bezielt-macron-groen-houdt-stadsgroei-niet-bij-pabo-opsplitsen

De vier coalitiepartijen PVV, VVD, NSC en BBB kiezen ervoor om drie nieuwe ministeries toe te voegen: Asiel en Migratie, Volkshuisvesting en Ruimtelijke Ordening en Klimaat en Groene Groei. Die departementen krijgen eigen budgetten. Het totaal aantal bewindslieden in het kabinet blijft gelijk. Hoe willen de coalitiepartijen de nieuwe ministeries precies vormgeven?
De Franse president Macron wil ver gaan om te voorkomen dat radicaal-rechts aan de macht komt bij de parlementsverkiezingen die hij zelf uitschreef. Hij zegt samen te willen werken met andere partijen om "de extremen een halt toe te roepen".
Wat drijft Macron en hoe gaat het radicaal-rechtse Rassemblement National campagne voeren nu die partij de macht ruikt? We spreken Frankrijk-experts en Europa-correspondent Saskia Dekkers.
De ambitie van de gemeente Utrecht is om het openbare groen te laten toenemen. Maar volgens de Rekenkamer is het groenbeleid de afgelopen jaren onvoldoende van de grond gekomen: de hoeveelheid groen groeit niet mee met de groei van de stad. Hoe gaat het in andere steden?
Al jaren is er de wens om meer meesters op basisscholen te krijgen. De coalitiepartijen PVV, VVD, NSC en BBB denken het tij te kunnen keren door aparte opleidingen voor jonge en oudere kinderen te introduceren op de pabo. De gedachte is dat mannen liever niet voor kleuterklassen staan.
Nieuwsuur
Binnenland
Deel artikel: