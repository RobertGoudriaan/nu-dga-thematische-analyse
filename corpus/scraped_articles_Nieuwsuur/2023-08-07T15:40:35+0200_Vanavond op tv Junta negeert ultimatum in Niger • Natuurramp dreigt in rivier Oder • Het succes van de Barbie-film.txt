Vanavond op tv: Junta negeert ultimatum in Niger • Natuurramp dreigt in rivier Oder • Het succes van de Barbie-film
2023-08-07T15:40:35+0200
https://nos.nl/nieuwsuur/artikel/2485766-vanavond-op-tv-junta-negeert-ultimatum-in-niger-natuurramp-dreigt-in-rivier-oder-het-succes-van-de-barbie-film

De couplegers in Niger zijn niet ingegaan op het ultimatum van ECOWAS, het samenwerkingsverband van West-Afrikaanse landen. Dat gaf hen tot gisteravond om de staatsgreep terug te draaien, anders zou er een militaire interventie volgen. De junta luisterde daar niet naar, en besloot zelfs het luchtruim te sluiten.
We bespreken de laatste stand van zaken met Andrew Lebovich van het Clingendael Instituut.
Zorgen aan de Duitse-Poolse grens over de rivier de Oder. Precies een jaar geleden voltrok zich daar een ecologische ramp toen miljoenen vissen en andere dieren plotseling stierven. Het bleek te komen door een plaag van een algensoort. Die is waarschijnlijk ontstaan doordat chemie- en mijnbedrijven aan de Poolse zijde zout afvalwater in de rivier lozen.
We zijn inmiddels een jaar later, en aan de Duitse kant van de Oder vreest men dat deze zomer eenzelfde ramp weer kan gebeuren.
De nieuwe Barbie-film heeft meer dan een miljard dollar opgebracht. Een mijlpaal voor Greta Gerwig, als dat als eerste vrouwelijke regisseur klaarspeelt.
Met Herien Wensink, chef van de kunstredactie van de Volkskrant, praten we over de feministische boodschap van de film en Anne Stokvis, van reclamebureau N=5, over de marketingmachine erachter.
Nieuwsuur
Binnenland
Deel artikel: