6/12 in Nieuwsuur: Sancties Rusland omzeild • Rebellen Syrië rukken verder op
2024-12-06T11:59:17+0100
https://nos.nl/nieuwsuur/artikel/2547269-6-12-in-nieuwsuur-sancties-rusland-omzeild-rebellen-syrie-rukken-verder-op

Uit onderzoek van Nieuwsuur blijkt dat vorig jaar honderden Europese onderdelen voor een prestigieus scheepsbouwproject - dat ontworpen is door de grote Nederlandse scheepsbouwer Damen Shipyards - in Rusland zijn terechtgekomen. Ondanks het exportverbod, dat sinds de inval in Oekraïne van kracht is, wisten Russische scheepswerven via Turkije en Hongkong de onderdelen te verkrijgen. Damen kan niet verklaren hoe de producten in Rusland terechtkwamen.
In Syrië naderen de rebellen van Hayat Tahrir al-Sham (HTS) de stad Homs, de derde grote stad in Syrië. Volgens het Syrisch Observatorium voor de Mensenrechten zijn duizenden mensen de stad ontvlucht die de naderende strijd willen ontlopen. In korte tijd heeft de groepering veel terrein veroverd op het regeringsleger van Assad. Zo namen zij vorige week Aleppo al in.
Een 43-jarige Rus die als ingenieur werkte bij ASML wordt verdacht van het stelen van bedrijfsgeheimen. Hij heeft van minister Faber een inreisverbod van 20 jaar opgelegd gekregen. Dat gebeurt alleen bij een gevaar voor nationale veiligheid. De man zit op dit moment in de cel.
Nieuwsuur
Binnenland
Deel artikel: