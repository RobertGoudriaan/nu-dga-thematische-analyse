Wet voor verbod politieke partijen • Buy now, pay later • Op reis door Transnistrië
2022-12-23T10:56:20+0100
https://nos.nl/nieuwsuur/artikel/2457501-wet-voor-verbod-politieke-partijen-buy-now-pay-later-op-reis-door-transnistrie

De Hoge Raad moet politieke partijen kunnen verbieden als zij tot doel hebben of erop uit zijn om de democratie te ondermijnen. Dat staat in een conceptwet van het kabinet. In de tekst staat dat de rechter een partij mag verbieden "indien de partij door haar doelstelling of werkzaamheden een daadwerkelijke en ernstige bedreiging vormt voor een of meer grondbeginselen van de democratische rechtsstaat". We praten erover met Wim Voermans, hoogleraar staats- en bestuursrecht.
Apps als Tinka, Klarna, Riverty, of Billink schieten de rekening van consumenten aan een webwinkel gratis voor. De consument heeft dan tot 45 dagen de tijd om de rekening te betalen. Maar ben je te laat, dan kun je hoge boetes krijgen. En dat leidt soms tot ernstige schulden.
In de serie 'De Nieuwe Muur' reist Europacorrespondent Saskia Dekkers door een snel veranderend Europa. Dit keer is ze in het oosten van Moldavië, aan de grens met Oekraïne, waar de afvallige, pro-Russische regio Transnistrië ligt. Het regime daar staat bekend om haar repressie. Buitenlandse pers wordt op dit moment geweigerd. Toch kwamen Saskia Dekkers en cameraman Pieter Nijdeken er binnen.
Nieuwsuur
Binnenland
Deel artikel: