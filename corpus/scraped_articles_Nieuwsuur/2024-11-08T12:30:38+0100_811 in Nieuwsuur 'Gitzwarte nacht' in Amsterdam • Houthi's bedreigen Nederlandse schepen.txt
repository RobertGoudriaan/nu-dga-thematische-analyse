8/11 in Nieuwsuur: 'Gitzwarte nacht' in Amsterdam • Houthi's bedreigen Nederlandse schepen
2024-11-08T12:30:38+0100
https://nos.nl/nieuwsuur/artikel/2543703-8-11-in-nieuwsuur-gitzwarte-nacht-in-amsterdam-houthi-s-bedreigen-nederlandse-schepen

In het centrum van Amsterdam zijn vannacht Israëlische voetbalsupporterts belaagd, mishandeld en met vuurwerk bekogeld door pro-Palestijnse relschoppers. Het geweld vond plaats rond de wedstrijd van Maccabi Tel Aviv tegen Ajax. De ME greep meerdere keren in. Er zijn meerdere gewonden en tientallen arrestaties. Burgemeester Femke Halsema spreekt van een "gitzwarte nacht". In de uitzending reacties, het laatste nieuws en een reconstructie van de gebeurtenissen.
Meerdere Nederlandse schepen hebben recent dreigmails ontvangen van de Jemenitische Houthi-rebellen. In die mail, ingezien door Nieuwsuur, schrijven de Houthi's dat de schepen op hun 'hitlist' staan omdat ze een Israëlische haven hebben bezocht. Te gast is Annet Koster, voorzitter van de Koninklijke Vereniging Nederlandse Reders.
Nieuwsuur
Binnenland
Deel artikel: