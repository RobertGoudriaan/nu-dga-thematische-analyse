Vanavond op tv: Is Harris de betere kandidaat? • De geopolitieke nasleep van MH17 • Tonke Dragt overleden
2024-07-13T18:00:46+0200
https://nos.nl/nieuwsuur/artikel/2528749-vanavond-op-tv-is-harris-de-betere-kandidaat-de-geopolitieke-nasleep-van-mh17-tonke-dragt-overleden

De Amerikaanse president Joe Biden houdt, ondanks zijn zwakke optredens, vol dat hij enige is die Donald Trump kan verslaan bij de presidentsverkiezingen in november. De meeste Democratische kiezers zien liever dat hij plaatsmaakt voor een andere kandidaat. eest aannemelijke opvolger is vicepresident Kamala Harris. We spreken haar biograaf.
Het staat bij velen nog op het netvlies: de ramp met MH17, waarbij 298 mensen, waaronder 196 Nederlanders omkwamen. Nieuwsuur sprak, tien jaar na dato, met vier topambtenaren die destijds leiding gaven aan de afwikkeling van de ramp. Ze blikken terug op de erfenis van MH17. Hoe ging de crisisafhandeling? En welke impact heeft MH17 ook nu nog?
Jeugdboekenschrijfster Tonke Dragt is op 93-jarige leeftijd overleden. De markante en eigenzinnige Dragt is vooral bekend van haar boek De brief voor de koning uit 1962, dat in 2004 met de Griffel der Griffels werd uitgeroepen tot het mooiste kinderboek aller tijden. Vakgenoten eren haar als een van de grootste auteurs ooit in Nederland.
Nieuwsuur
Binnenland
Deel artikel: