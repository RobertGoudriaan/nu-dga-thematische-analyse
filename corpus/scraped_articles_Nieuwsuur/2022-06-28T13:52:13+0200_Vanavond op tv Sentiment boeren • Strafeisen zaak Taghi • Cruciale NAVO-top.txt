Vanavond op tv: Sentiment boeren • Strafeisen zaak Taghi • Cruciale NAVO-top
2022-06-28T13:52:13+0200
https://nos.nl/nieuwsuur/artikel/2434416-vanavond-op-tv-sentiment-boeren-strafeisen-zaak-taghi-cruciale-navo-top

Een meerderheid van de Tweede Kamer steunt het stikstofbeleid van het kabinet. Moties van oppositiepartijen om het beleid af te keuren of ingrijpend te wijzigen kregen vanmiddag bij de stemmingen geen meerderheid.
De boosheid en de radeloosheid bij boeren leiden tot acties in het hele land. Wat zit er achter al die boosheid? En wat is hun onbreekbare band met het boerenbestaan?
Het Openbaar Ministerie heeft levenslang geëist tegen Ridouan Taghi en vier medeverdachten in het Marengo-proces. Hij was degene die aan alle touwtjes trok en verantwoordelijk is voor een "ongekende reeks aan moorden", schetste de officier van justitie vandaag. Te gast is Janneke de Smet-Dierckx, hoofdofficier Landelijk Parket.
Door de oorlog in Oekraïne is de NAVO weer centraal komen te staan in het garanderen van de veiligheid van de dertig lidstaten. Een van de thema's is de toetreding van Zweden en Finland en de versterking van de NAVO-oostflank. Te gast is oud-secretaris generaal van de NAVO, Jaap de Hoop Scheffer. Met hem blikken we vooruit op het strategisch plan van het bondgenootschap.
Nieuwsuur
Binnenland
Deel artikel: