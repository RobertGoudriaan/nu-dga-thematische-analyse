Vanavond op tv: Gevaar vogelgriep • Minder bijwerkingen door dna-profiel • Groeiend machtsblok tegen het Westen?
2023-02-03T13:56:39+0100
https://nos.nl/nieuwsuur/artikel/2462338-vanavond-op-tv-gevaar-vogelgriep-minder-bijwerkingen-door-dna-profiel-groeiend-machtsblok-tegen-het-westen

De vogelgriep is allang geen ziekte meer die eens in de zoveel tijd over komt waaien uit Azië. De ziekte is hardnekkig bij pluimvee in Europa. Ook slaat de ziekte op steeds meer plaatsen over op zoogdieren, zoals bijvoorbeeld zeehonden. Hoe zorgelijk is die trend?
Vandaag presenteert staatssecretaris Aukje de Vries haar 'versnellingsoperatie', die ertoe moet leiden dat gedupeerde ouders in de toeslagenaffaire sneller gecompenseerd worden. Maar die operatie gaat niet voorkomen dat advocaten uit gaan vallen en toeslagenouders lang moeten wachten, vrezen advocaten.
Ernstige bijwerkingen van medicijnen nemen met 30 procent af als de dosering wordt afgestemd op het dna van patiënten. Dat blijkt uit een internationale studie onder leiding van het Leids Universitair Medisch Centrum (LUMC).
Met hoogleraar Farmacogenetica Ron van Schaik van het Erasmus MC bespreken we welke kansen dit oplevert voor de zorg.
Iraanse Shahed-drones zijn het meest zichtbare bewijs van een groeiende militaire samenwerking tussen Iran en Rusland, onder meer in Oekraïne. Zien we hier nu het begin van een nieuwe, diepere vriendschap, of is het vooral veel symboliek?
Nieuwsuur
Binnenland
Deel artikel: