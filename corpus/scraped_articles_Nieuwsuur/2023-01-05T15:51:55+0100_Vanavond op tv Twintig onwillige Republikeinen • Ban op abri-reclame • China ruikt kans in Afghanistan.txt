Vanavond op tv: Twintig onwillige Republikeinen • Ban op abri-reclame • China ruikt kans in Afghanistan
2023-01-05T15:51:55+0100
https://nos.nl/nieuwsuur/artikel/2458778-vanavond-op-tv-twintig-onwillige-republikeinen-ban-op-abri-reclame-china-ruikt-kans-in-afghanistan

Na twee dagen is er nog steeds geen nieuwe voorzitter van het Amerikaanse Huis van Afgevaardigden gekozen. Het is de Republikein Kevin McCarthy na zes stemrondes niet gelukt een meerderheid te halen. Een groep van zo'n twintig radicalen in de Republikeinse fractie weigert op McCarthy te stemmen, terwijl die ook geen steun krijgt van de Democraten. Zolang er geen nieuwe voorzitter van het Huis van Afgevaardigden is gekozen, ligt de Amerikaanse politiek stil. Te gast is Amerikanist Koen Petersen.
Noord-Holland verbiedt per direct reclame voor vlees, vis en fossiele producten als vliegreizen en benzineauto's in de abri's in bushokjes in eigen beheer. Dat is de uitkomst van een motie van PvdA en GroenLinks die eind december werd aangenomen in de Provinciale Staten. Het besluit kan rekenen op woedende reacties.
We besteden deze week aandacht aan de situatie in Afghanistan. Vandaag aan de economie. Die is sinds de Taliban de macht overnam totaal ingestort. Maar het land beschikt over miljarden aan grondstoffen. Olie, maar vooral veel dure zeldzame metalen. En daar heeft China nu zijn zinnen op gezet. Het afgelopen jaar was de export van steenkool een belangrijke bron van inkomsten. We bezochten daarom de kolenmijnen in de provincie Bamyan.
Nieuwsuur
Binnenland
Deel artikel: