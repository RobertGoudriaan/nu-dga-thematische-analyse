3/11 in Nieuwsuur: De strijd om het Amerikaanse Congres • Nieuwe biografie over Lubbers • Iraans protest
2024-11-03T17:18:30+0100
https://nos.nl/nieuwsuur/artikel/2543107-3-11-in-nieuwsuur-de-strijd-om-het-amerikaanse-congres-nieuwe-biografie-over-lubbers-iraans-protest

Amerikanen kiezen dinsdag niet alleen een president, maar onder meer ook het Huis van Afgevaardigden en de Senaat, de twee kamers die samen het Congres vormen. Ook hier lijkt het ongemeen spannend te worden: beide partijen maken nog kans om de grootste te worden. De uitkomst bepaalt in hoge mate de politieke speelruimte die de president straks heeft.
We spreken Amerikadeskundige Koen Petersen. Het laatste nieuws uit de VS horen we van correspondent Rudy Bouma.
Ruud Lubbers leidde drie kabinetten en was tot voor kort langstzittende premier van Nederland. Zijn successen zijn even talrijk als zijn dieptepunten. Hij leidde Nederland met schijnbaar speels gemak door een economische crisis, maar worstelde ook met ethische vraagstukken als euthanasie. Een biografie die nu verschijnt komt met nieuwe informatie over zijn leven.
De Iraanse autoriteiten hebben een student gearresteerd die zich tot op haar ondergoed uitkleedde bij een universiteit in Teheran. Vermoedelijk ging het om een protestactie tegen de strenge kledingvoorschriften in het land.
De beelden en de arrestatie maken veel los op sociale media. Het roept herinneringen op aan eerdere protesten die keihard werden neergeslagen.
Nieuwsuur
Binnenland
Deel artikel: