Vanavond op TV: Hulpacties voor Oekraïne • Duitse wapenleveringen • Vliegen vanaf Eelde • Duurzame kunst
2022-05-31T10:48:08+0200
https://nos.nl/nieuwsuur/artikel/2430891-vanavond-op-tv-hulpacties-voor-oekraine-duitse-wapenleveringen-vliegen-vanaf-eelde-duurzame-kunst

Kort na de Russische invasie in Oekraïne kwam er een golf van noodhulpacties op gang. Niet alleen vanuit hulporganisaties, maar ook vanuit groepjes 'gewone' mensen die iets voor de Oekraïners wilden doen. Hoe staat het daar nu mee, drie maanden na de inval?
Vlak nadat het Russische leger eind februari voet op Oekraïense bodem zette, kondigde de Duitse bondskanselier Olaf Scholz een Zeitenwende aan. De Duitse defensiepolitiek zou radicaal veranderen, was de boodschap. Het land zou niet aan de zijlijn staan, maar voorop gaan in het opkomen voor Oekraïne.
Drie maanden later is daar weinig van te merken. Wapenleveringen komen maar traag op gang en er is intern veel onenigheid over of dat moet veranderen. Waar komt die weifelende houding vandaan?
Het is chaos op Schiphol. Vakantiegangers staan uren in de rij en missen soms hun vlucht vanwege de problemen die het aanhoudende personeelstekort op de luchthaven met zich meebrengt.
Het tegenovergestelde is aan de hand op het vliegveld van Eelde, waar op sommige dagen maar één vlucht vertrekt of aankomt. Directeur Meiltje de Groot heeft al aangegeven dat er tot twintig vluchten per dag van Schiphol overgenomen kunnen worden. Is dat een goede oplossing om de druk op Schiphol wat te verlichten?
In het Stedelijk Museum is de tentoonstelling It's our f###ng backyard aan de gang. Daar staan werken van kunstenaars en ontwerpers die materialen op nieuwe manieren proberen in te zetten, om zo te helpen bij het tegengaan van de klimaatcrisis. Zitten daar oplossingen bij die ons verder helpen?
Nieuwsuur
Binnenland
Deel artikel: