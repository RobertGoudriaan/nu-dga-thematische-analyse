Vanavond op tv: Invoering prijsplafond voor energie op losse schroeven • 'Kindgesprekken moeten beter'
2022-11-03T13:56:27+0100
https://nos.nl/nieuwsuur/artikel/2450903-vanavond-op-tv-invoering-prijsplafond-voor-energie-op-losse-schroeven-kindgesprekken-moeten-beter

Het is zeer de vraag of het prijsplafond voor energie wel in kan gaan op 1 januari. Energieleveranciers weten nog altijd niet precies hoe de regeling eruit moet zien, en vrezen dat hun systemen niet op tijd klaar zijn om de maatregel uit te voeren. Dat bevestigen meerdere betrokkenen aan Nieuwsuur.
Nieuwsuur maakte een rondgang langs betrokkenen die aan de onderhandelingstafel zitten. Verslaggever Jan Kleinnijenhuis praat ons bij in de studio. De politieke reacties bespreken we met Nynke de Zoeten.
De gesprekken die het advies- en meldpunt Veilig Thuis voert met kinderen in onderzoeken naar kindermishandeling en seksueel misbruik, moeten beter. Dat zeggen deskundigen na onderzoek van Nieuwsuur waaruit blijkt dat de kwaliteit en manier van kindgesprekken per Veilig Thuis-regio verschilt. Signalen over kindermishandeling dreigen te worden gemist of verkeerd geïnterpreteerd.
Nieuwsuur
Binnenland
Deel artikel: