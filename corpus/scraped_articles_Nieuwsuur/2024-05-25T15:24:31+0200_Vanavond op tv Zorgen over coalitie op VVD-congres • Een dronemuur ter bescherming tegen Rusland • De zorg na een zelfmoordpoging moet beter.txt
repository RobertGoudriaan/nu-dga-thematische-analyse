Vanavond op tv: Zorgen over coalitie op VVD-congres • Een dronemuur ter bescherming tegen Rusland? • De zorg na een zelfmoordpoging moet beter
2024-05-25T15:24:31+0200
https://nos.nl/nieuwsuur/artikel/2521821-vanavond-op-tv-zorgen-over-coalitie-op-vvd-congres-een-dronemuur-ter-bescherming-tegen-rusland-de-zorg-na-een-zelfmoordpoging-moet-beter

De VVD-kiezer lijkt behoorlijk tevreden, maar hoe kijken de VVD-leden naar het akkoord van de nieuwe coalitie? De VVD houdt in Nieuwegein vandaag een congres. Het gaat daar over de Europese verkiezingen, maar vermoedelijk ook over de deelname van de partij aan het nieuwe kabinet.
Zes NAVO-lidstaten die aan Rusland grenzen gaan een zogenoemde dronemuur bouwen om zich te verdedigen tegen "provocaties van onvriendelijke landen". De dronemuur moet zich uitstrekken van Noorwegen tot Polen.
In Nederland komen jaarlijks duizenden mensen op de spoedeisende hulp terecht met 'opzettelijk zelf toegebracht letsel'. In driekwart van de gevallen gaat het om een zelfmoordpoging. Artsen en verpleegkundigen worstelen met deze groep patiënten. Want ook voor medisch personeel zijn suïcide en suïcidepogingen vaak onbegrepen onderwerpen. En dat moet beter.
Nieuwsuur
Binnenland
Deel artikel: