Vanavond op tv: Verkiezingen Turkije • Evacuaties in Zaporizja
2023-05-07T16:43:16+0200
https://nos.nl/nieuwsuur/artikel/2474220-vanavond-op-tv-verkiezingen-turkije-evacuaties-in-zaporizja

Twintig jaar lang bleek hij onverslaanbaar en misschien is hij dat ook nu wel. De Turkse kiezer mag het, vandaag over een week, bepalen. Maar dat Recep Tayyip Erdogan zich op zijn minst zorgen moet maken over de aankomende verkiezingen in zijn land staat wel vast.
President Erdogan wordt uitgedaagd door oppositieleider Kilicdaroglu en dat lijkt een nek-aan-nekrace te worden. Wie wordt de nieuwe Turkse president?
Rusland heeft mensen opgedragen achttien nederzettingen in de regio Zaporizja te verlaten in afwachting van het aangekondigde tegenoffensief van Oekraïne. De steden bevinden zich allemaal in de buurt van de kerncentrale van Zaporizja.
Die centrale ligt in door Rusland bezet gebied, maar wordt onderhouden en beheerd door Oekraïens personeel. Het hoofd van het internationaal atoomagentschap IAEA heeft gewaarschuwd dat zich een "ernstig nucleair ongeval" kan voordoen.
Nieuwsuur-verslaggever Gert-Jan Dennekamp is in de regio.
Nieuwsuur
Binnenland
Buitenland
Deel artikel: