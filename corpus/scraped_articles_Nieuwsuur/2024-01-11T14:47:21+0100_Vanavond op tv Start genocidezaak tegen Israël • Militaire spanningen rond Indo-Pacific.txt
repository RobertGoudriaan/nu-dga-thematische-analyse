Vanavond op tv: Start genocidezaak tegen Israël • Militaire spanningen rond Indo-Pacific
2024-01-11T14:47:21+0100
https://nos.nl/nieuwsuur/artikel/2504512-vanavond-op-tv-start-genocidezaak-tegen-israel-militaire-spanningen-rond-indo-pacific

Zuid-Afrika beschuldigt Israël van "genocidale daden" tegenover Palestijnen in de Gazastrook. In het Vredespaleis in Den Haag wordt vandaag die aanklacht behandeld. De rechters van het Internationaal Gerechtshof moeten daar bepalen of in Gaza sprake is van genocide. Israël zegt van niet. We spreken er onder meer over met Marieke de Hoon, universitair hoofddocent internationaal strafrecht.
In onze serie over de machtsstrijd tussen China en het Westen in het gebied rond de Indo-Pacific kijken we dit keer naar de oplopende militaire spanningen. Niet alleen China zet daar steeds meer militairen in, ook Australië, Indonesië en Japan doen dat. Wat betekent dat voor de geopolitieke verhoudingen en de veiligheid? We spreken erover met China-correspondent Sjoerd den Daas.
Nieuwsuur
Buitenland
Deel artikel: