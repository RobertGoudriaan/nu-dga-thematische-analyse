Vanavond op tv: Verrassingsbezoek van Zelensky • Praatgroep voor Joodse onderduikkinderen
2023-05-04T10:46:59+0200
https://nos.nl/nieuwsuur/artikel/2473783-vanavond-op-tv-verrassingsbezoek-van-zelensky-praatgroep-voor-joodse-onderduikkinderen

Volodymyr Zelensky, de president van Oekraïne, is in Nederland. Het is zijn eerste bezoek aan ons land sinds de oorlog in Oekraïne uitbrak. Zelensky hield vandaag ook een toespraak - met de titel 'Geen vrede zonder gerechtigheid voor Oekraïne' - en bracht onder meer een bezoek aan het Internationaal Strafhof, waar onderzoek wordt gedaan naar misdaden die zijn gepleegd in de oorlog in Oekraïne. Nederland steunt dat onderzoek met geld en met marechaussees die zoeken naar bewijzen in Oekraïne. Ook ontmoet Zelensky premier Mark Rutte vandaag.
'Leven met oorlog' is het thema waarmee vandaag alle Nederlandse slachtoffers sinds de Tweede Wereldoorlog worden herdacht. Voor degenen die de oorlog meemaakten, en hun kinderen, is leven met oorlog een dagelijkse realiteit. Een praatgroep van Joodse Nederlanders komt al meer dan twintig jaar samen om te praten over de trauma's die zij overhielden aan de oorlog. Het is groepstherapie voor de periode waarin zij als kind ondergedoken hebben gezeten.
Nieuwsuur
Binnenland
Deel artikel: