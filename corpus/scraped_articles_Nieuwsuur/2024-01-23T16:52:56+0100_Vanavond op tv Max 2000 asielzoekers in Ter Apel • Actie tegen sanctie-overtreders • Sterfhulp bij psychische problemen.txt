Vanavond op tv: Max 2000 asielzoekers in Ter Apel • Actie tegen sanctie-overtreders • Sterfhulp bij psychische problemen
2024-01-23T16:52:56+0100
https://nos.nl/nieuwsuur/artikel/2505956-vanavond-op-tv-max-2000-asielzoekers-in-ter-apel-actie-tegen-sanctie-overtreders-sterfhulp-bij-psychische-problemen

Het Centraal Orgaan opvang asielzoekers (COA) moet het aantal asielzoekers dat in het aanmeldcentrum in Ter Apel verblijft terugbrengen tot het afgesproken maximum van 2000. De opvangorganisatie krijgt hier vier weken de tijd voor. Dat heeft de rechter beslist in een kort geding dat was aangespannen door de Groningse gemeente Westerwolde, waar Ter Apel onder valt.
Hoe gaat het COA dit voor elkaar krijgen? Voorzitter Milo Schoenmaker is te gast.
Bij een politieactie zijn in vijf landen panden binnengevallen en drie mensen uit Den Haag en Diemen gearresteerd. Zij maken volgens het OM deel uit van een smokkelnetwerk dat de Ruslandsancties overtreedt. Aanleiding van de actie is recent onderzoek van Nieuwsuur.
Vorig jaar bleek dat hospices steeds meer aanmeldingen krijgen van ouderen die willen sterven door te stoppen met eten en drinken omdat ze hun leven 'voltooid' vinden. Intussen melden zich ook af en toe jongere mensen die door psychische problemen of het gebrek aan zingeving niet langer willen leven. We spreken erover met Niels Mulder, voorzitter van de Nederlandse Vereniging voor Psychiatrie.
Nieuwsuur
Binnenland
Deel artikel: