Vanavond op tv: All Eyes on Rafah • Kabinet zoekt Eerste Kamer-steun • Problemen door medicijntekorten • Zwijggeldzaak Trump
2024-05-29T15:26:11+0200
https://nos.nl/nieuwsuur/artikel/2522347-vanavond-op-tv-all-eyes-on-rafah-kabinet-zoekt-eerste-kamer-steun-problemen-door-medicijntekorten-zwijggeldzaak-trump

Een uitgestrekte vallei met bijna oneindige rijen aan tentenkampen en daarop de leuze "All Eyes on Rafah". Het AI-beeld wordt massaal gedeeld op sociale media, op Instagram in korte tijd al bijna 40 miljoen keer. En de teller loopt steeds verder op. Maar wat levert deze 'slacktivism', zoals het heet, op?
Er is inmiddels een hoofdlijnenakkoord, en sinds gisteren ook een premierskandidaat, dus het nieuwe kabinet krijgt steeds meer vorm. Maar hoe komt dat kabinet aan meerderheden in de Eerste Kamer? Daar hebben PVV, VVD, NSC en BBB samen slechts 30 van de 75 zetels. Politiek verslaggever Arjan Noorlander vertelt hoe de partijen in de Eerste Kamer moeten proberen toch meerderheden te vinden voor hun plannen.
Ook spreken we Mark Rutte over zijn kansen om NAVO-topman te worden, en kijken we hoe BBB-leider Caroline van der Plas in Brussel lobbyt voor het versoepelen van mest- en natuurregels voor Nederlandse boeren.
Apothekers geven jaarlijks ruim 220 miljoen euro uit aan extra personeelskosten die ze maken door het zoeken naar alternatieven voor medicijnen die niet kunnen worden geleverd. Dat blijkt uit recent onderzoek van apothekersorganisatie KNMP. Apothekers en patiënten luiden de noodklok.
Wat hangt Donald Trump boven het hoofd? De jury gaat vandaag in beraad in de zwijggeldzaak tegen de Amerikaanse oud-president. Gisteren legden de partijen in de rechtszaal hun slotverklaringen af. Trump en zijn advocaten houden vol dat hij onschuldig is.
Nieuwsuur
Binnenland
Buitenland
Deel artikel: