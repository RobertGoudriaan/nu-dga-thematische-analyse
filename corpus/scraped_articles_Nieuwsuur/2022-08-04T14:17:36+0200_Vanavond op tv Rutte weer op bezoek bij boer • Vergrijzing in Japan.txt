Vanavond op tv: Rutte weer op bezoek bij boer • Vergrijzing in Japan
2022-08-04T14:17:36+0200
https://nos.nl/nieuwsuur/artikel/2439382-vanavond-op-tv-rutte-weer-op-bezoek-bij-boer-vergrijzing-in-japan

Voor de derde keer in korte tijd bracht premier Rutte vandaag een bezoek aan een boer, voor een rondleiding over zijn bedrijf en een gesprek over de stikstofplannen. Dit keer reisde hij af naar het Friese Koudum, waar melkveehouder Anton Stokman zijn bedrijf heeft.
Stokman schuift aan in onze studio om te praten over de ontmoeting, en de gesprekken met boerenvertegenwoordigers onder leiding van bemiddelaar Johan Remkes, die morgen beginnen.
Politiek verslaggever Nynke de Zoeten praat ons bij over wat dit bezoek aan de vooravond van die stikstofgesprekken betekent, en wat we van morgen kunnen verwachten.
Japan is het land met het hoogste percentage ouderen ter wereld. Het land telt maar liefst 36 miljoen 65-plussers, een kwart van de bevolking. Om die ouderen te verzorgen doet Japan steeds vaker een beroep op migranten van buiten. Die zijn welkom, maar onder strikte voorwaarden en het is niet de bedoeling dat ze te lang blijven. Arbeidsmigranten die dat toch willen, verdwijnen in de illegaliteit. En zo levert een oplossing voor het verzorgen van ouderen ook weer nieuwe problemen op.
Nieuwsuur staat deze week stil bij vergrijzing. Hoe speelt dat op verschillende plekken in de wereld, en hoe proberen landen dat probleem te tackelen? Gisteren wat eerste deel van deze serie, en die ging over Italië, het land met de meeste 65-plussers van Europa.
Nieuwsuur
Binnenland
Deel artikel: