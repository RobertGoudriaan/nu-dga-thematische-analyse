Vanavond op tv: te weinig personeel voor de haven • Charkov boven en onder de grond
2022-06-18T15:07:14+0200
https://nos.nl/nieuwsuur/artikel/2433156-vanavond-op-tv-te-weinig-personeel-voor-de-haven-charkov-boven-en-onder-de-grond

Nog nooit in de geschiedenis van de Rotterdamse haven was er zo'n gigantisch personeelstekort. Het tekort is zo nijpend dat de bedrijven een omzetverlies maken van vele miljoenen. Dat blijkt uit navraag van Nieuwsuur onder havenondernemers. Ton Wilthagen, hoogleraar arbeidsmarkt, ziet meerdere redenen waarom het invullen van de vacatures niet makkelijk is.
Rusland gebruikt verboden landmijnen in Oekraïne. Dat stelt Human Rights Watch in een rapport dat deze week verscheen. Samen met niet-ontplofte munitie vormen die mijnen een grote bedreiging voor de burgerbevolking. Oekraïense ontmijners proberen de achtergebleven explosieven daarom zo snel mogelijk te lokaliseren en onschadelijk te maken. Verslaggever Jan Eikelboom ging met ze op pad in Charkov.
Aankomende woensdag zal er massaal gedemonstreerd worden door boeren in het land tegen de stikstofplannen van het kabinet. Maar waar de meerderheid kiest voor een "positief" protest, kiezen de radicale boeren van Farmers Defence Force een hardere lijn. Zij willen dat heel Nederland gaat merken dat ze boos zijn. Ze willen snelwegen afzetten, optrekken naar Schiphol en de voedseldistributie dwarsbomen. We spreken met FDF-voorman Mark van den Oever, en Jeroen van Maanen, organisator van het protest woensdag.
Nieuwsuur
Binnenland
Deel artikel: