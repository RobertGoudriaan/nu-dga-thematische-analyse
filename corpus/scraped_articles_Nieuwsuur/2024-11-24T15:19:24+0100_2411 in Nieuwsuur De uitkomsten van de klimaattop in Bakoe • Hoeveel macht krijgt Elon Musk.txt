24/11 in Nieuwsuur: De uitkomsten van de klimaattop in Bakoe • Hoeveel macht krijgt Elon Musk?
2024-11-24T15:19:24+0100
https://nos.nl/nieuwsuur/artikel/2545766-24-11-in-nieuwsuur-de-uitkomsten-van-de-klimaattop-in-bakoe-hoeveel-macht-krijgt-elon-musk

Na een chaotische dag hebben onderhandelaars op de klimaattop in Bakoe toch overeenstemming bereikt. Rijke landen, waaronder Nederland, beloven vanaf 2035 jaarlijks 300 miljard dollar aan klimaatsteun te geven.
Die steun gaat onder meer naar arme landen. Zij hebben relatief veel last van de gevolgen van klimaatverandering, die bovendien grotendeels is veroorzaakt door uitstoot van relatief rijke westerse landen. We zoomen in op Kenia: wat gaat dat land doen met de financiële steun?
Verder analyseren we de uitkomsten van de klimaattop met onze klimaatverslaggever Marijn Duintjer Tebbens.
Nu Trump de verkiezingen in Amerika heeft gewonnen, is de vraag hoe groot de macht van grote techbedrijven wordt in zijn regering. Elon Musk stopte veel geld in de campagne en wordt beloond met een sleutelpositie in het Witte Huis.
Zijn collega's in Silicon Valley verwachten er veel van. Bedrijven als Apple, Amazon, Meta en het moederbedrijf van Google zijn in een harde strijd verwikkeld met de huidige regering die hun macht wil inperken.
We spreken Marleen Stikker, directeur van Waag, een stichting die kritisch kijkt naar technologie.
Nieuwsuur
Buitenland
Deel artikel: