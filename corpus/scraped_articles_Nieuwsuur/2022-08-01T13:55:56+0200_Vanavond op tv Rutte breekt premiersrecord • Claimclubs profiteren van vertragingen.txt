Vanavond op tv: Rutte breekt premiersrecord â€¢ Claimclubs profiteren van vertragingen
2022-08-01T13:55:56+0200
https://nos.nl/nieuwsuur/artikel/2439073-vanavond-op-tv-rutte-breekt-premiersrecord-claimclubs-profiteren-van-vertragingen

Morgen is Mark Rutte de langstzittende premier van ons land ooit. Hij volgt dan de huidige recordhouder Ruud Lubbers op. Zijn er overeenkomsten tussen beide mannen? Rutte zelf interviewde Lubbers ooit voor het partijblad van de VVD. We doken in het VVD-archief, bewaard bij de Nationale Bibliotheek.
Bekijk ook onze analyse van 4310 dagen Mark Rutte als premier van Nederland. Hoe deed hij dat?
De chaos op Schiphol is voor reizigers uitermate vervelend. Maar claimclubs als EUclaim, Vlucht-vertraagd.nl en Aviclaim varen er wel bij. Zij zien een fikse groei in het aantal reizigers dat via hen een claim bij de luchtvaartmaatschappij wil indienen, laten ze aan Nieuwsuur weten.
Boerenactiegroep Agractie stuurde vandaag een document met voorstellen naar bemiddelaar Remkes waarin staat "op welke punten wij stappen vanuit het kabinet verwachten". Afhankelijk van de reactie op dat document, wil de groep misschien toch om tafel met Remkes. Boerenbelangenorganisatie LTO zegde dat vorige week al toe. Vanavond is Jeroen van Maanen van de Nederlandse Melkveehouders Vakbond te gast. Hoe kijkt hij naar de onderhandelingen?
Nieuwsuur
Binnenland
Deel artikel: