Vanavond op tv: Ongeregeldheden tijdens jaarwisseling â€¢ Zeespiegelstijging Salomonseilanden
2024-01-02T18:04:41+0100
https://nos.nl/nieuwsuur/artikel/2503547-vanavond-op-tv-ongeregeldheden-tijdens-jaarwisseling-zeespiegelstijging-salomonseilanden

Naast oliebollen en champagne lijkt geweld tegen politie, brandweer en ambulancepersoneel onderdeel te zijn van de Nederlandse nieuwjaarstraditie. Onder meer in Poortugaal liep het volledig uit de hand. Politieke partijen roepen op tot strenger straffen, maar was het geweld met de jaarwisseling dit jaar echt erger dan voorgaande jaren? We bespreken het met veiligheidsexpert Marnix Eysink Smeets. En we schakelen met burgemeester van Nijmegen, Hubert Bruls, over het geweld in zijn stad.
Het zijn de meest kwetsbare eilanden voor zeespiegelstijging door klimaatverandering: de Salomonseilanden. Rond die eilandengroep in de Grote Oceaan stijgt de zeespiegel bijna drie keer zo snel als gemiddeld. Terwijl sommige eilandbewoners zich klaarmaken voor vertrek, grijpen anderen terug naar eeuwenoude technieken om te voorkomen dat het water hun eiland langzaam opeet.
Nieuwsuur
Binnenland
Deel artikel: