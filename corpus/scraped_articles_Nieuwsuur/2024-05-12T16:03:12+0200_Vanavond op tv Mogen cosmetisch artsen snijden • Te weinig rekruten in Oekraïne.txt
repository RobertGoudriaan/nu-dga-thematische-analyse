Vanavond op tv: Mogen cosmetisch artsen snijden? • Te weinig rekruten in Oekraïne
2024-05-12T16:03:12+0200
https://nos.nl/nieuwsuur/artikel/2520186-vanavond-op-tv-mogen-cosmetisch-artsen-snijden-te-weinig-rekruten-in-oekraine

Het is ongekend populair: cosmetische ingrepen. Maar bij wie moet je zijn voor een behandeling waarbij in de huid gesneden wordt zoals bij een ooglidcorrectie, een facelift of zelfs een buikwandcorrectie? Klop je dan aan bij cosmetische arts of een plastisch chirurg? Wie is bekwaam, opgeleid en ervaren genoeg om dergelijke operaties uit te voeren? Voor de plastisch chirurgen is dat duidelijk. Zij moeten regelmatig mislukte behandelingen van cosmetische artsen herstellen. Ze willen dat de politiek ingrijpt.
Afgelopen tijd zijn er weer meer berichten dat het Oekraënse leger aan front terrein moet prijsgeven aan de Russen. Duizenden mensen zijn geëvacueerd uit de Oost-Oekraïense regio Charkiv, meldt de regionale gouverneur Oleh Synjehoebov. Oekraïne verklaarde eerder dat Rusland daar vrijdag een nieuw grondoffensief was begonnen. Ondertussen wachten soldaten aan het front niet alleen op westerse wapens en munitie, maar ook op nieuwe manschappen. De nood is zo groot dat legerbrigades zelf op zoek gaan.
Nieuwsuur
Binnenland
Deel artikel: