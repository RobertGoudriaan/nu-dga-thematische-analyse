Vanavond op tv: Fysieke intimidatie en seksisme bij NPO • Vijftig miljard voor Oekraïne • Hogere huren echt nodig?
2024-02-01T11:10:15+0100
https://nos.nl/nieuwsuur/artikel/2507064-vanavond-op-tv-fysieke-intimidatie-en-seksisme-bij-npo-vijftig-miljard-voor-oekraine-hogere-huren-echt-nodig

Grensoverschrijdend gedrag speelt breed bij de landelijke publieke omroep. Signalen hierover zijn niet voldoende professioneel en doortastend opgepakt door de omroepen en de Nederlandse Publieke Omroep (NPO). Dat blijkt uit het langverwachte rapport van de commissie-Van Rijn over grensoverschrijdend gedrag. De commissie zegt geschrokken te zijn van de ernst van de gedragingen en het aantal mensen dat daarmee in aanraking is gekomen.
Te gast zijn Frederieke Leeflang voorzitter van de raad van bestuur van de NPO en Arjan Lock, EO-directeur die optreedt namens de omroepen.
De leiders van de 27 EU-landen hebben een akkoord bereikt over een steunpakket van tientallen miljarden voor Oekraïne voor de komende jaren. Ook de Hongaarse premier Viktro Orbán steunt de beslissing. Het gaat om 50 miljard euro aan giften en goedkope leningen gespreid over vier jaar, vooral bedoeld om de Oekraïense economie overeind te houden.
Door de enorme vraag naar woningruimte betalen veel huurders soms astronomisch hoge bedragen. Minister Hugo de Jonge van Volkshuisvesting wil die huren aan banden leggen via een puntenstelsel. Maar verhuurders en beleggers klagen dat verhuren zo niet langer rendabel is. Zij zien zich genoodzaakt hun huurpanden te verkopen. Wat betekent dit voor de huurmarkt?
Nieuwsuur
Binnenland
Deel artikel: