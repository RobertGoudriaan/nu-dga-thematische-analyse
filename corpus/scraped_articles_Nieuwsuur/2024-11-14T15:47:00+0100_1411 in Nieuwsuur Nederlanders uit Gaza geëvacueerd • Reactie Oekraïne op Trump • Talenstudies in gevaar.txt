14/11 in Nieuwsuur: Nederlanders uit Gaza geëvacueerd • Reactie Oekraïne op Trump • Talenstudies in gevaar
2024-11-14T15:47:00+0100
https://nos.nl/nieuwsuur/artikel/2544498-14-11-in-nieuwsuur-nederlanders-uit-gaza-geevacueerd-reactie-oekraine-op-trump-talenstudies-in-gevaar

Twee Nederlandse burgers die vastzaten in de Gazastrook zijn op weg terug naar Nederland. Dat bevestigt het ministerie van Buitenlandse Zaken aan Nieuwsuur. De twee Nederlanders reisden gisteren vanuit Gaza naar Jordanië en landen vandaag op Schiphol. Een van de twee Nederlanders is Shady Okasha uit Vlaardingen, over wie Nieuwsuur eerder berichtte.
Tijdens zijn verkiezingscampagne beloofde Trump een einde te maken aan de oorlog in Oekraïne als hij weer aan de macht zou komen. Vredesonderhandelingen onder leiding van Trump: hoe zouden die eruitzien? We spreken met de Oekraïense minister van Buitenlandse Zaken Dmytro Kuleba. Hij gaat in op de impact van een nieuwe termijn van Trump op zijn land. Oost-Europadeskundige Bob Deen is net terug uit Oekraïne, waar hij sprak over de kansen en risico's voor een eventueel (vredes)akkoord.
Op universiteiten is het voortbestaan van kleine talenstudies zoals Arabisch, Frans en Duits in gevaar door bezuinigingen. Bij de universiteit Leiden proberen ze uit alle macht de kleine talen te redden, zelfs als er amper studenten voor zijn.
Nieuwsuur
Binnenland
Buitenland
Deel artikel: