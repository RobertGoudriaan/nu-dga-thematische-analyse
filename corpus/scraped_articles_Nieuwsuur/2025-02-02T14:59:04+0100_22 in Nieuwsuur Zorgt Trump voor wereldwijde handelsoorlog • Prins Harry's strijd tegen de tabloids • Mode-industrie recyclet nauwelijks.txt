2/2 in Nieuwsuur: Zorgt Trump voor wereldwijde handelsoorlog? • Prins Harry's strijd tegen de tabloids • Mode-industrie recyclet nauwelijks
2025-02-02T14:59:04+0100
https://nos.nl/nieuwsuur/artikel/2554243-2-2-in-nieuwsuur-zorgt-trump-voor-wereldwijde-handelsoorlog-prins-harry-s-strijd-tegen-de-tabloids-mode-industrie-recyclet-nauwelijks

De importtarieven die de Amerikaanse president Donald Trump gaat invoeren, zorgen wereldwijd voor een schokgolf onder regeringen en bedrijven. Buurlanden Mexico en Canada krijgen het hoogste tarief voor de kiezen, namelijk 25 procent. Die beslissing trekt de meeste aandacht.
Maar Trump legt ook geopolitieke grootmacht China een importheffing op van 10 procent. Wat betekent dat voor de relatie met de VS? Kan het leiden tot een wereldwijde handelsoorlog? We vragen het econoom Mathijs Bouman.
De Britse prins Harry schikte onlangs in de grote rechtszaak tegen de krantengroep van mediamagnaat Rupert Murdoch. News Group Newspapers (NGN) heeft toegegeven dat de prins jarenlang slachtoffer is geweest van illegale praktijken door roddelbladen als The Sun en News of the World.
Correspondent Fleur Launspach vertelt welke rol en hoeveel macht de tabloids anno 2025 nog hebben.
De mode-industrie staat op plaats twee van de meest vervuilende industrie op aarde. Alleen Nederland telt jaarlijks al zo'n 300 miljoen kilo aan afgedankte kleding. Om verspilling tegen te gaan, is de industrie sinds 1 januari zelf verantwoordelijk voor het inzamelen en recyclen van hun producten. Maar in de praktijk gebeurt dat nauwelijks.
Nieuwsuur
Binnenland
Buitenland
Deel artikel: