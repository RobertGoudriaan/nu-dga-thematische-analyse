Vanavond op tv: afhandeling toeslagenschandaal • Twee status asielbeleid • conservatieve Amerikaanse rechter
2023-05-16T14:56:09+0200
https://nos.nl/nieuwsuur/artikel/2475353-vanavond-op-tv-afhandeling-toeslagenschandaal-twee-status-asielbeleid-conservatieve-amerikaanse-rechter

Om de afhandeling van het toeslagenschandaal te versnellen, wil het kabinet massaal inzetten op het treffen van schikkingen met gedupeerden. De regering is op zoek naar commerciële partijen om voor 2500 ouders op relatief korte termijn de schadevergoeding ineens af te handelen. Dat bevestigen bronnen rond het kabinet na onderzoek door Nieuwsuur.
Om de asielcrisis het hoofd te bieden overweegt het kabinet terug te keren naar een stelsel waarin onderscheid wordt gemaakt tussen asielzoekers. Mensen die asiel aanvragen in Nederland krijgen dan een A- of B-status en op basis daarvan wordt hun asielaanvraag beoordeeld. Carolus Grütters, onderzoeker bij het Centrum voor Migratierecht aan de Radboud Universiteit, schuift aan.
Clarence Thomas geldt al drie decennia als veruit het meest conservatieve lid van het Amerikaanse hooggerechtshof. De afgelopen tijd kwam hij meerdere keren in opspraak. Onder meer omdat hij indirect geld aannam van een miljardair. De komende tijd staat hij opnieuw in de schijnwerpers. Dit keer vanwege een plan om positieve discriminatie in het hoger onderwijs tegen te gaan. Hier doet het hooggerechtshof in juni een uitspraak over.
Nieuwsuur
Binnenland
Buitenland
Deel artikel: