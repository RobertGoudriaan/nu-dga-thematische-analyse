Vanavond op tv: DeepSeek deelt dreun uit â€¢ De NAVO-top in Den Haag
2025-01-28T13:51:41+0100
https://nos.nl/nieuwsuur/artikel/2553594-vanavond-op-tv-deepseek-deelt-dreun-uit-de-navo-top-in-den-haag

De regering van Sierra Leone heeft geen contact gehad met Nederland of met een Nederlandse inlichtingendienst over Jos L., alias Bolle Jos. Dat zegt de minister van Informatie van het land tegen Nieuwsuur.
De 33-jarige Jos L. werd in juni vorig jaar bij verstek veroordeeld tot 24 jaar cel, voor betrokkenheid bij zes drugstransporten van in totaal 6000 kilo. Hij staat op de lijst van meest gezochte criminelen in Europa. Vorige week brachten het AD en Follow the Money beelden naar buiten waarop L. mogelijk te zien is tijdens een kerkdienst in Sierra Leone.
Op 24 en 25 juni is Nederland voor het eerst gastland voor de NAVO-top. De bijeenkomst vindt plaats in het World Forum in Den Haag. Het is een enorme, en prijzige, logistieke opgave. Door grootschalige veiligheidsmaatregelen voor het bezoek van tientallen staatshoofden en regeringsleiders, onder wie de Amerikaanse president Trump, verandert Den Haag tijdelijk in een vesting.
Dat Nederland de editie van dit jaar organiseert, werd bij de vorige NAVO-top in Litouwen besloten. Wat ging eraan dat besluit vooraf? We nemen een kijkje bij de voorbereidingen in Den Haag en spreken onze politiek duider Arjan Noorlander.
Beleggers in kunstmatige intelligentie en de chipsector schrikken van 'AI-wonder' DeepSeek. In een maand tijd brengt het Chinese bedrijf twee AI-chatbots uit die zich kunnen meten met het werk van de Amerikaanse concurrent OpenAI, terwijl de ontwikkelkosten veel lager zijn.
Als DeepSeek voor veel minder geld hetzelfde voor elkaar krijgt als de concurrentie, is dure chiptechnologie van bijvoorbeeld het Nederlandse ASML nog wel nodig? Te gast is Marieke Blom, hoofdeconoom van ING.
Nieuwsuur
Binnenland
Deel artikel: