Vanavond op tv: 36 journalisten omgekomen in Gaza • In gesprek met Mirjam Bikker (CU)
2023-11-03T16:03:52+0100
https://nos.nl/nieuwsuur/artikel/2496475-vanavond-op-tv-36-journalisten-omgekomen-in-gaza-in-gesprek-met-mirjam-bikker-cu

Volgens actiegroep Reporters without Borders (RSF) zijn er sinds het begin van de oorlog tussen Israël en Hamas 36 journalisten omgekomen. Tenminste twaalf van hen zouden zijn omgekomen tijdens hun werk: tien in Gaza, een in Israël en een in Libanon. "De omvang, ernst en terugkerende aard van internationale misdaden tegen journalisten, vooral in Gaza, vragen om een onderzoek door de aanklager van het International Strafhof", aldus de secretaris-generaal van RSF in een verklaring.
We spreken met journalist en RSF-vertegenwoordiger Khaled Drareni en cameraman Ibrahim Isbaita, werkzaam in de Gazastrook.
In aanloop naar de Tweede Kamerverkiezingen komt Nieuwsuur met speciale uitzendingen. Centraal staan thema-afleveringen rondom de grootste politieke partijen. We interviewen de lijsttrekkers, ontleden de partijen aan de hand van verkiezingsprogramma's en stemgedrag en kiezers uit eigen kring komen aan bod met verwachtingen, ambities en kritiek.
Vanavond is te gast: Mirjam Bikker, politiek leider van de ChristenUnie.
Nieuwsuur
Binnenland
Deel artikel: