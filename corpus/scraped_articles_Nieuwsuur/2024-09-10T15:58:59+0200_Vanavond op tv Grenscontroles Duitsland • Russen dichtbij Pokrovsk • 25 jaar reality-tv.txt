Vanavond op tv: Grenscontroles Duitsland • Russen dichtbij Pokrovsk • 25 jaar reality-tv
2024-09-10T15:58:59+0200
https://nos.nl/nieuwsuur/artikel/2536629-vanavond-op-tv-grenscontroles-duitsland-russen-dichtbij-pokrovsk-25-jaar-reality-tv

Duitsland gaat vanaf volgende week maandag alle landsgrenzen controleren. Dit leidt tot veel bezorgdheid bij buurlanden en transportbedrijven, en roept ook veel vragen op. We gaan naar de Nederlands-Duitse grens, naar de plaats Dinxperlo, om het gevoel over de nieuwe maatregelen te peilen.
Ook schakelen we vanavond met Duitsland-correspondent Charlotte Waaijers. Hoe gaan de grenscontroles er bijvoorbeeld praktisch uitzien?
Na de vernietigende Russische bombardementen op andere steden, twijfelen weinig inwoners over het lot van hun stad. Veel Oekraïeners willen niet vertrekken, maar voelen zich genoodzaakt vanwege het dreigende gevaar.
Wij gaan naar de Oekraïense stad Pokrovsk, waar we spreken met een Oekraïens echtpaar dat op dringend advies van hun zoon toch vertrekt. Ze willen niet, maar de dreiging van de Russen is te groot.
B&B Vol Liefde, Boer zoekt Vrouw: wie heeft deze zomer niet een reality-programma gezien? Precies 25 jaar geleden keek men massaal naar het eerste seizoen van Big Brother. Nu, 25 jaar later, is een groot deel van Nederland opnieuw fan van een reality-programma.
Nieuwsuur kijkt deze week in een serie van drie afleveringen naar het genre van reality-tv. Vanavond is de laatste aflevering, waarin we spreken met oud-deelnemers.
Nieuwsuur
Binnenland
Deel artikel: