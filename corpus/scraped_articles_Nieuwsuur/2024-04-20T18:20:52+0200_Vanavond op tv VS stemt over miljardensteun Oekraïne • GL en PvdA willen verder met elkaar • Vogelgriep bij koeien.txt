Vanavond op tv: VS stemt over miljardensteun Oekraïne • GL en PvdA willen verder met elkaar • Vogelgriep bij koeien
2024-04-20T18:20:52+0200
https://nos.nl/nieuwsuur/artikel/2517503-vanavond-op-tv-vs-stemt-over-miljardensteun-oekraine-gl-en-pvda-willen-verder-met-elkaar-vogelgriep-bij-koeien

Het Amerikaanse Huis van Afgevaardigden is akkoord met een steunpakket van 61 miljard dollar voor Oekraïne. De steun is cruciaal voor het land dat ruim twee jaar geleden werd binnengevallen door Rusland en sindsdien in oorlog is.
We spreken correspondent Marieke de Vries en de burgemeester van de Oekraïense stad Charkiv, vlakbij de grens met Rusland.
GroenLinks en de PvdA willen hun samenwerking de komende jaren uitbreiden en verdiepen, al is nog onduidelijk of dat zal leiden tot een fusie van de politieke partijen. Over twee jaar moeten de besturen van de twee linkse partijen bepalen hoe de samenwerking er uiteindelijk uit moet gaan zien. Op een gezamenlijk congres in Apeldoorn bleek vandaag dat er aan beide zijden veel animo is voor verdere samenwerking.
De Wereldgezondheidsorganisatie (WHO) maakt zich grote zorgen over de vogelgriep, die in Amerika overslaat op koeien. Het valt niet uit te sluiten dat het virus zich zo ontwikkelt dat het overgaat op mensen, waarschuwt de WHO. We spreken met drie Amerikaanse en Nederlandse vogelgriepexperts.
Nieuwsuur
Binnenland
Deel artikel: