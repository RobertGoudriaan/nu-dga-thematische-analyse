22/1 in Nieuwsuur: Greenpeace-directeur over stikstofrechtszaak • Vrijlating Capitoolbestormers • Maagverkleining kinderen
2025-01-22T14:28:58+0100
https://nos.nl/nieuwsuur/artikel/2552816-22-1-in-nieuwsuur-greenpeace-directeur-over-stikstofrechtszaak-vrijlating-capitoolbestormers-maagverkleining-kinderen

De Staat moet meer maatregelen nemen om de neerslag van stikstof op de natuur te beperken. Dat heeft de rechtbank in Den Haag geoordeeld in de stikstofzaak die milieuorganisatie Greenpeace had aangespannen tegen de Staat. De stikstofdoelen voor 2025 worden niet gehaald en ook voor 2030 staat dat op de tocht als de Staat niet onmiddellijk maatregelen neemt om de stikstofuitstoot te beperken. Andy Palmen, directeur van Greenpeace, schuift aan in de studio.
In één van de vele decreten die Trump ondertekende op zijn eerste dag als president van de VS, verleende hij gratie aan ruim 1500 Amerikanen die zijn vervolgd voor hun rol bij de Capitoolbestorming. Van anderen wordt hun celstraf drastisch ingekort, waardoor ze direct vrijkomen. Eén van de mensen die vrijkomen, is Stewart Rhodes. We spraken eerder met zijn zoon, die niets meer met zijn gewelddadige verleden te maken wil hebben.
Het aantal kinderen van 13 tot 17 met ernstig overgewicht neemt toe. En sommigen van hen lukt het ondanks intensieve begeleiding maar niet om af te vallen. Voor die groep is er nu een uiterste redmiddel. Want sinds kort wordt in Nederland bij jongeren vanaf 13 jaar de maagverkleining uitgevoerd in het kader van een wetenschappelijke studie.
Nieuwsuur
Binnenland
Deel artikel: