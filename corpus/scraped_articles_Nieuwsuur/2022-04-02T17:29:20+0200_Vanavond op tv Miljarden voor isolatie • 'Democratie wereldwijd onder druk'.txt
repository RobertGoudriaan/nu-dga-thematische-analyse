Vanavond op tv: Miljarden voor isolatie • 'Democratie wereldwijd onder druk'
2022-04-02T17:29:20+0200
https://nos.nl/nieuwsuur/artikel/2423612-vanavond-op-tv-miljarden-voor-isolatie-democratie-wereldwijd-onder-druk

Welke lessen moet het Westen trekken uit de oorlog in Oekraïne - niet alleen met het oog op de toekomstige relatie met Rusland, maar ook op die met China, en andere niet-democratische landen? Het is een vraag die we stellen aan de Amerikaanse journalist en historicus Anne Applebaum, die al jaren waarschuwt dat de democratie wereldwijd onder druk staat.
Om het land minder afhankelijk te maken van Russisch gas, gaat het kabinet de thermostaat in overheidsgebouwen 2 graden kouder zetten. Ook roept de overheid burgers op zelf minder energie te gebruiken.
En: het kabinet trekt tot 2030 4 miljard euro uit om 2,5 miljoen huizen beter te isoleren. Is dat haalbaar?
Een nieuwe vorm van rechtspraak moet het vastzittende strafrechtsysteem vlottrekken: procesafspraken. Advocaat en officier van justitie vechten een proces dan niet over meerdere zittingsdagen in de rechtszaal uit, maar maken onderling afspraken waar een rechter dan in mee kan gaan. Juristen zijn er blij mee, critici spreken van "koehandel" en "achterkamertjes".
Nieuwsuur
Binnenland
Deel artikel: