Vanavond op tv: De oorlog aan het oostfront • Huisvesting Oekraïners • Belang van de Lelylijn • Gaswinning Groningen
2022-04-11T12:12:31+0200
https://nos.nl/nieuwsuur/artikel/2424739-vanavond-op-tv-de-oorlog-aan-het-oostfront-huisvesting-oekrainers-belang-van-de-lelylijn-gaswinning-groningen

De oorlog in Oekraïne verplaatst zich naar het oosten van het land. We gaan bespreken wat deze nieuwe fase betekent voor de oorlog en de hulp die het westen geeft. Dat doen we met Peter Wijninga, defensie-expert van het Haags Centrum voor Strategische Studies.
In het oosten van Oekraïne waar de Russen zijn weggetrokken is het onderzoek begonnen naar oorlogsmisdrijven. Onder leiding van procureur-generaal Iryna Venediktova. Nieuwsuur sprak met haar en vroeg hoe het nu gaat met dat onderzoek.
Staf Depla, de voorzitter van de Mijnraad, is in de studio. De Mijnraad is een onafhankelijk adviesorgaan dat gevraagd en ongevraagd het kabinet adviseert. We praten met Depla over de gasvoorraden. Het kabinet is van plan de Groningse gasputten versneld te dichten, maar hoe kijkt hij daar naar nu de levering van Russisch gas geen zekerheid meer is?
In één uur met de trein van Groningen naar Amsterdam. In het regeerakkoord is 3 miljard euro gereserveerd voor de aanleg van de Lelylijn, een snelle spoorverbinding van 130 kilometer tussen het noorden en de Randstad. Voor de vier noordelijke provincies kan de spoorlijn er niet snel genoeg komen.
Sinds het uitbreken van de oorlog in Oekraïne hebben ruim 32.000 mensen hun huis als potentiële opvangplek voor Oekraïners geregistreerd. Hoe gaat het plaatsen van de vluchtelingen in zijn werk? En waar moet je op letten als je er voor kiest een Oekraïense vluchteling in huis te nemen?
Nieuwsuur
Binnenland
Deel artikel: