Vanavond op tv: Onderzoek naar evacuaties uit Afghanistan • Blauwtongvirus grijpt om zich heen • Gen Z gaat aan het werk
2023-10-06T13:54:32+0200
https://nos.nl/nieuwsuur/artikel/2493082-vanavond-op-tv-onderzoek-naar-evacuaties-uit-afghanistan-blauwtongvirus-grijpt-om-zich-heen-gen-z-gaat-aan-het-werk

Toen de Taliban in 2021 de macht overnamen in Afghanistan, startte Nederland een grote evacuatie-operatie om Nederlanders en Afghanen die voor Nederland hebben gewerkt veilig weg te krijgen. Een commissie deed onderzoek naar die evacuatie en vandaag verschijnen de resultaten. Eerder bleek al dat Nederland niet goed was voorbereid op de reddingsoperatie. Sigrid Kaag stapte in 2021 op als minister van Buitenlandse Zaken na een motie van afkeuring over de Afghanistan-operatie.
We praten er in onze studio over met Kamerleden Kati Piri (PvdA) en Derk Boswijk (CDA), die destijds nauw betrokken waren bij de mensen in Kabul.
Het aantal besmettingen met blauwtong op boerderijen loopt nog steeds hard op. De meeste besmettingen zijn in het midden en het noordwesten van het land. "Schapenhouders kijken machteloos toe", zei Landbouwminister Piet Adema erder deze week. De roep om een vaccin is groot.
Generatie Z, oftewel de generatie die rond de eeuwwisseling is geboren, betreedt langzaamaan de krappe arbeidsmarkt. Dat zorgt voor kansen, maar ook uitdagingen. Want zijn de twintigers van nu echt zo lui en verwend als velen denken?
Nieuwsuur
Binnenland
Buitenland
Deel artikel: