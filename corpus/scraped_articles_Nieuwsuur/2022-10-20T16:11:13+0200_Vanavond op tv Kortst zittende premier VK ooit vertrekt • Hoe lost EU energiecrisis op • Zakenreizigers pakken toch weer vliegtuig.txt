Vanavond op tv: Kortst zittende premier VK ooit vertrekt • Hoe lost EU energiecrisis op? • Zakenreizigers pakken toch weer vliegtuig
2022-10-20T16:11:13+0200
https://nos.nl/nieuwsuur/artikel/2449127-vanavond-op-tv-kortst-zittende-premier-vk-ooit-vertrekt-hoe-lost-eu-energiecrisis-op-zakenreizigers-pakken-toch-weer-vliegtuig

Met 45 dagen is Liz Truss de kortst zittende premier die het Verenigd Koninkrijk ooit heeft gehad. Vanmiddag maakte ze haar vertrek bekend, tijdens een ingelaste persconferentie op de stoep van Downing Street 10. De komende week kiezen de Conservatieven een nieuwe leider, die automatisch de nieuwe premier van het Verenigd Koninkrijk wordt.
We spreken met historicus Martin Farr. Te gast is Rem Korteweg, kenner van het Verenigd Koninkrijk, verbonden aan Instituut Clingendael.
Regeringsleiders en staatshoofden van de 27 EU-landen praten vandaag en morgen over de voorstellen van de Europese Commissie om de energiecrisis aan te pakken. Naar verwachting zullen de landen betere afspraken maken om elkaar te helpen in het geval van een daadwerkelijk energietekort. Wat ligt er precies op tafel? We bespreken het met econoom Mathijs Bouman.
Het is nog maar twee jaar geleden dat de vliegtuigindustrie wereldwijd stil kwam te liggen. Het online vergaderen nam een vlucht. Bedrijven beloofden ook in de toekomst minder te gaan vliegen, ook om het milieu te sparen. Maar hoe is dat nu? Blijven zakenmensen bij hun goede voornemens?
Nieuwsuur
Binnenland
Buitenland
Deel artikel: