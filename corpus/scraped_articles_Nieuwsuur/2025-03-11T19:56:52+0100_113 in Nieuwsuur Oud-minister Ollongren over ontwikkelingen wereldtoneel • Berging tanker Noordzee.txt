11/3 in Nieuwsuur: Oud-minister Ollongren over ontwikkelingen wereldtoneel • Berging tanker Noordzee
2025-03-11T19:56:52+0100
https://nos.nl/nieuwsuur/artikel/2559164-11-3-in-nieuwsuur-oud-minister-ollongren-over-ontwikkelingen-wereldtoneel-berging-tanker-noordzee

Oekraïne heeft ingestemd met een Amerikaans voorstel voor een onmiddellijk staakt-het-vuren van dertig dagen in de oorlog met Rusland. Dat zeggen Oekraïne en de VS in een gezamenlijke verklaring na gesprekken in Saudi-Arabië. In de verklaring staat ook dat de Verenigde Staten per direct weer militaire hulp gaan leveren aan Oekraïne. Ook gaat de VS weer inlichtingen delen.
Ook in Parijs werd vandaag topoverleg gepleegd. Europese legerchefs kwamen daar vandaag bijeen over een troepenmacht die na een bestand veiligheidsgaranties moet bieden in Oekraïne.
We bespreken de ontwikkelingen met oud-minister van Defensie Kajsa Ollongren.
Na de botsing tussen een vrachtschip en een kerosinetanker, gisteren, beginnen de voorbereidingen voor de berging van de schepen. Het Nederlandse bergingsbedrijf Boskalis is gevraagd de tanker, de Stena Immaculate, te bergen. In de studio licht Boskalis-directeur Peter Berdowski toe hoe dit in zijn werk gaat.
Nieuwsuur
Binnenland
Deel artikel: