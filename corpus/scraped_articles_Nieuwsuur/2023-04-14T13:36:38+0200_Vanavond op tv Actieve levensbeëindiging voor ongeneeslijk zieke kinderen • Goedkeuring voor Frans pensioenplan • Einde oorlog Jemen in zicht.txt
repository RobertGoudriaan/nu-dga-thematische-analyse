Vanavond op tv: Actieve levensbeëindiging voor ongeneeslijk zieke kinderen • Goedkeuring voor Frans pensioenplan? • Einde oorlog Jemen in zicht?
2023-04-14T13:36:38+0200
https://nos.nl/nieuwsuur/artikel/2471393-vanavond-op-tv-actieve-levensbeeindiging-voor-ongeneeslijk-zieke-kinderen-goedkeuring-voor-frans-pensioenplan-einde-oorlog-jemen-in-zicht

Het kabinet heeft besloten dat er een regeling komt voor de levensbeëindiging van ernstig zieke en onbehandelbare kinderen van 1 tot 12 jaar, een regeling waar kinderartsen al jaren voor pleiten. Tot nu was er alleen iets geregeld voor kinderen vanaf 12 jaar en voor baby's tot één jaar.
Te gast zijn minister van Volksgezond Ernst Kuipers en kinderarts Eduard Verhagen.
Vandaag zijn alle ogen gericht op de Grondwettelijke Raad in Frankrijk, die een besluit zal nemen over de toekomst van de pensioenhervorming. De Franse president Emanuel Macron drukte zijn pensioenplan er door en omzeilde het parlement. Met enorme protesten en stakingen tot gevolg. In het plan gaat de pensioenleeftijd vanaf september geleidelijk omhoog van 62 naar 64 jaar.
In Jemen is een begin gemaakt met een grootscheepse uitwisseling van krijgsgevangenen tussen de internationaal erkende regering en de Houthi-rebellen die de macht hebben in het noorden. Het gaat om de omvangrijkste gevangenenruil sinds 2020, toen duizend gevangenen werden uitgewisseld. De gevangenenruil valt samen met de toenadering tussen Saudi-Arabië en Iran, de regionale grootmachten die in de Jemenitische burgeroorlog tegenover elkaar staan. Is een einde van de oorlog in zicht? We spreken Arabist en Jemen-expert Elisabeth Kendall.
Nieuwsuur
Binnenland
Deel artikel: