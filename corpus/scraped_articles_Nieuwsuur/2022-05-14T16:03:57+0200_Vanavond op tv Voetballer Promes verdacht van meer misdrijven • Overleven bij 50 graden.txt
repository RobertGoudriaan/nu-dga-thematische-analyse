Vanavond op tv: Voetballer Promes verdacht van meer misdrijven • Overleven bij 50 graden
2022-05-14T16:03:57+0200
https://nos.nl/nieuwsuur/artikel/2428792-vanavond-op-tv-voetballer-promes-verdacht-van-meer-misdrijven-overleven-bij-50-graden

Profvoetballer Quincy Promes kwam vorig jaar in opspraak nadat zijn mogelijke betrokkenheid bij een steekpartij in Abcoude naar buiten kwam. De neef van Promes raakte daarbij gewond.
Nu blijkt hij ook verdacht te worden van de smokkel van synthetische drugs naar Australië en van huiselijk geweld. Dat melden bronnen rond het onderzoek in de zaak-Promes aan Nieuwsuur.
Vanavond in de uitzending meer over deze zaak.
Een enorme hittegolf teistert sinds drie weken delen van India en Pakistan, in een gebied waar in totaal meer dan 1 miljard mensen wonen. De temperaturen lopen op tot 50 graden Celsius. Hoe overleven mensen in die hitte? Wat zijn de lange termijngevolgen ervan? En gaan we dit vaker zien, als gevolg van klimaatverandering?
We bespreken het met Maarten van Aalst, directeur van het klimaatcentrum van Rode Kruis en coördinerend hoofdauteur van het IPCC-klimaatpanel.
Nieuwsuur
Binnenland
Deel artikel: