Vanavond op tv: Nog vijf jaar Macron • Bagageproblemen op Schiphol • Henny Vrienten overleden
2022-04-25T12:38:56+0200
https://nos.nl/nieuwsuur/artikel/2426485-vanavond-op-tv-nog-vijf-jaar-macron-bagageproblemen-op-schiphol-henny-vrienten-overleden

Het is Emmanuel Macron gelukt om een tweede termijn van vijf jaar als president van Frankrijk veilig te stellen. Uiteindelijk kreeg hij 58,54 procent van de stemmen.
Ondanks dat percentage is de president niet heel populair. Het lijkt erop dat hij vooral veel stemmen kreeg die bedoeld waren tégen de nationalistische Marine Le Pen. Hoe gaat Macron een antwoord proberen te vinden op die grote verdeeldheid in het land en op alle andere uitdagingen? We spreken erover met onze Europacorrespondent Saskia Dekkers.
Bagagemedewerkers van luchtvaarmaatschappij KLM legden zaterdag massaal het werk neer op Schiphol. Ze vrezen dat hun werk door externe partijen wordt overgenomen en vinden dat ze te weinig betaald krijgen. Dreigen er meer stakingen? Waarom betaalt KLM het personeel niet extra? Te gast is journalist Ties Joosten, schrijver van het boek De blauwe fabel over KLM.
De voormalige leadzanger en bassist van Doe Maar overleed vandaag op 73-jarige leeftijd. Vrienten was naast voorman van Doe Maar ook componist, gitarist, pianist én dichter. Ook schreef hij de muziek voor tientallen Nederlandse films, musicals en kinderprogramma's.
Vanavond staan we met radiomaker Frits Spits stil bij het overlijden van Vrienten.
De politie dreigt het onderspit te delven tegen georganiseerde vechtgroepen, signaleert Bureau Beke.
Nieuwsuur
Binnenland
Deel artikel: