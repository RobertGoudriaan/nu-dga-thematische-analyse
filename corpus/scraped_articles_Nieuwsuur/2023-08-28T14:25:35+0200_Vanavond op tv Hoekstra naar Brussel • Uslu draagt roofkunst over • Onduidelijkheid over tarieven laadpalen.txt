Vanavond op tv: Hoekstra naar Brussel • Uslu draagt roofkunst over • Onduidelijkheid over tarieven laadpalen
2023-08-28T14:25:35+0200
https://nos.nl/nieuwsuur/artikel/2488347-vanavond-op-tv-hoekstra-naar-brussel-uslu-draagt-roofkunst-over-onduidelijkheid-over-tarieven-laadpalen

Morgen spreekt demissionair minister Wopke Hoekstra in Brussel met Commissievoorzitter Ursula von der Leyen over zijn mogelijke opvolging van Eurocommissaris Frans Timmermans. De Europese Commissie en het Europees Parlement moeten zich nog uitspreken over zijn benoeming. Hoe wordt zijn voordracht ontvangen in Brussel? We bespreken het met EU-correspondent Kysia Hekster.
Demissionair staatssecretaris Gunay Uslu van Cultuur en Media is vandaag in Sri Lanka om een overeenkomst te ondertekenen waarmee ze zes geroofde culturele voorwerpen officieel teruggeeft aan het Zuid-Aziatische land. Het gaat om verschillende voorwerpen die tijdens de koloniale bezetting naar Nederland zijn gehaald. Momenteel zijn deze objecten in bezit van het Rijksmuseum in Amsterdam.
Elektrische rijders betalen vaak onnodig veel te veel bij openbare laadpalen. Dat zeggen belangenorganisaties. Ze pleiten voor meer transparantie in de prijzen. Want het verschil kan nu fors oplopen: één laadsessie kan zomaar 14 euro duurder zijn dan nodig.
Nieuwsuur
Binnenland
Buitenland
Deel artikel: