Vanavond op tv: Debat eindverslag Plasterk • Cijfers economie 2023 • Religieuze uitingen boa's
2024-02-14T11:59:31+0100
https://nos.nl/nieuwsuur/artikel/2508811-vanavond-op-tv-debat-eindverslag-plasterk-cijfers-economie-2023-religieuze-uitingen-boa-s

Fractievoorzitters in de Tweede Kamer debatteren vandaag over het eindverslag van informateur Plasterk. PVV-leider Geert Wilders heeft Kim Putters, voorzitter van de Sociaal-Economische Raad, voorgedragen als de nieuwe informateur. Aan het einde van de dag moet duidelijk worden hoe het verder gaat met de kabinetsformatie. Politiek duider Arjan Noorlander vat de dag samen.
Over heel 2023 gezien groeide de Nederlandse economie minimaal, met 0,1 procent. Dat blijkt uit vandaag gepubliceerde cijfers van het Centraal Bureau voor de Statistiek. Een jaar eerder groeide de economie nog 4,3 procent. Wel is er na negen maanden een einde gekomen aan de lichte recessie waar de Nederlandse economie in zat. Huiseconoom Mathijs Bouman licht de cijfers toe.
Handhavers in Amsterdam mogen in de toekomst zichtbare religieuze uitingen dragen zoals als een hoofddoek of keppel. Dat geldt ook voor toezichthouders en brandweerlieden in de hoofdstad. Amsterdam voegt zich hiermee bij steden als Arnhem, Den Haag en Utrecht. Zorgt dit er in die steden voor dat meer mensen de opleiding tot boa volgen? En hoogleraar staats- en bestuursrecht Wim Voermans schijnt zijn licht op de juridische achtergrond.
Nieuwsuur
Binnenland
Deel artikel: