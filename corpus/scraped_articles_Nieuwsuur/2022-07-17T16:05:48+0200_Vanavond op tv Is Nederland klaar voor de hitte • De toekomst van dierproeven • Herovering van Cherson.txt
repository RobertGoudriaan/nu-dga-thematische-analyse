Vanavond op tv: Is Nederland klaar voor de hitte? • De toekomst van dierproeven • Herovering van Cherson
2022-07-17T16:05:48+0200
https://nos.nl/nieuwsuur/artikel/2437126-vanavond-op-tv-is-nederland-klaar-voor-de-hitte-de-toekomst-van-dierproeven-herovering-van-cherson

Hitteprotocollen, tropenroosters, een Nationaal Hitteplan en smogwaarschuwingen: Nederland maakt zich op voor een warme week. In de toekomst zullen dit soort hittegolven steeds normaler worden, maar is Nederland daar wel klaar voor?
De organisatie van de Nijmeegse Vierdaagse heeft al maatregelen getroffen: de 104e editie van de wandeltocht is met één dag ingekort. Hubert Bruls, de burgemeester van Nijmegen, is te gast in de uitzending.
Het kabinet zet zich al jaren in op het verminderen van het aantal dierproeven in Nederland en een groot deel van de Tweede Kamer vindt dat dat sneller gerealiseerd moet worden. Maar een dierproefvrije toekomst is volgens deskundigen volstrekt onhaalbaar. Nieuwsuur onderzocht waarom dierproeven volgens onderzoekers zo belangrijk zijn en wat mogelijke alternatieven kunnen bieden.
Oekraïne wil de strategische zuidelijke regio Cherson heroveren. Dat hoopt het land te doen met de wapens die zijn geleverd uit het Westen. Vooral de Amerikaanse lange afstandswapens worden ingezet om Russische doelen aan te vallen. Mensen die nog niet zijn gevlucht, worden met klem gevraagd dat te doen. Kiev waarschuwt voor hevige gevechten.
Nieuwsuur
Binnenland
Deel artikel: