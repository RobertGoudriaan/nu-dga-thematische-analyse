Vanavond op tv: Slachtoffers van wreed smokkelnetwerk • Protest tegen wapenleveranties Oekraïne
2023-02-25T15:55:51+0100
https://nos.nl/nieuwsuur/artikel/2465230-vanavond-op-tv-slachtoffers-van-wreed-smokkelnetwerk-protest-tegen-wapenleveranties-oekraine

In Nederland zijn er honderden slachtoffers en wereldwijd gaat het zelfs om duizenden: een wreed internationaal opererend mensensmokkelnetwerk sloot vluchtelingen uit Eritrea op in afgelegen boerderijen Libië. Daar werd mishandeld, gemarteld en verkracht. Vluchtelingen moesten familieleden bellen om losgeld te betalen, anders mogen ze hun reis met bootjes naar Europa niet vervolgen. Nederland speelt een belangrijke rol in een poging om het criminele netwerk op te rollen. Te gast is Eritrea-expert Mirjam van Reisen.
In Berlijn is vandaag een grote betoging tegen wapensteun voor Oekraïne. Radicaal-linkse en extreem-rechtse groepen komen samen voor een 'Rebellion for Peace-bijeenkomst'. De organisatoren krijgen felle kritiek van veel politici, waaronder Bondskanselier Olaf Scholz, die zeggen dat de demonstratie de publieke steun voor de strijd van Oekraïne tegen Rusland zou kunnen verzwakken.
Nieuwsuur
Binnenland
Deel artikel: