Verantwoording en bronnen bij #Ophef over 'omvolking'
2022-10-21T18:00:02+0200
https://nos.nl/nieuwsuur/artikel/2449274-verantwoording-en-bronnen-bij-ophef-over-omvolking

Hieronder vind je het script van de #Ophef-aflevering over 'omvolking' met links naar onze bronnen. Ook geven we een overzicht van de geïnterviewden en kun je samenvattingen lezen van de gesprekken die we met hen voerden. Tenslotte geven we antwoorden op veelgestelde vragen over onze serie.
Nieuwsuur reconstrueert in deze aflevering de ophef die op sociale media, reguliere media en in de politiek ontstond nadat de Vlaamse politicus Filip Dewinter de zogenaamde 'omvolkingstheorie' propageerde in een tv-uitzending van Ongehoord Nederland.
Voor de één is de term slechts een neutrale benaming van de evidente verandering van de bevolkingssamenstelling in ons land. Anderen wijzen op de complottheorie erachter. Die luidt dat de komst van niet-westerse migranten een bewust plan zou zijn van de overheid.
Verschillende rechtsextremisten gebruikten dit als motief voor bloedige aanslagen. Wij ontrafelden beide varianten: we geven de cijfers van de demografische veranderingen in Nederland en de prognoses voor de toekomst. Hierbij richtten we ons met name op niet-westerse migranten. Maar we kijken ook naar de bewijsvoering van auteurs die betogen dat er een vooropgezet plan achter 'omvolking' schuilt.
Link naar het script en bijbehorende bronnen
Verantwoording socialmedia-analyse
Samenvatting voorgesprekken met betrokkenen
Veelgestelde vragen over de Nieuwsuur-serie #Ophef
Alle afleveringen, ook van seizoen één, zijn terug te kijken op NPO Start
Nieuwsuur
Collectie
#Ophef
Binnenland
Deel artikel: