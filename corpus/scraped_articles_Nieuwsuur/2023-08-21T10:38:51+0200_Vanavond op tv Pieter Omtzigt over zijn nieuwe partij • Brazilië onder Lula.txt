Vanavond op tv: Pieter Omtzigt over zijn nieuwe partij • Brazilië onder Lula
2023-08-21T10:38:51+0200
https://nos.nl/nieuwsuur/artikel/2487429-vanavond-op-tv-pieter-omtzigt-over-zijn-nieuwe-partij-brazilie-onder-lula

Pieter Omtzigt doet met een eigen partij mee aan de Tweede Kamerverkiezingen: Nieuw Sociaal Contract. Vanavond is Omtzigt te gast bij Nieuwsuur om daar uitgebreid op in te gaan. Waar staat zijn partij inhoudelijk voor? Hoe denkt hij over de grotere politieke thema's die spelen?
Volgens Omtzigt heeft Nederland "een nieuwe bestuurscultuur" nodig. Als speerpunten noemt hij onder meer het realiseren van een ander kiesstelsel en het installeren van een grondwettelijk hof. Ook wil hij iets doen aan het huizentekort en de "voedselnood" onder Nederlanders.
Omtzigt scheidde zich in juni 2021 af van het CDA en zit sindsdien als eenmansfractie in de Kamer. Hij heeft een grote achterban en kan in peilingen rekenen op een groot aantal zetels.
De linkse Lula da Silva is bijna acht maanden president van Brazilië. De hoogste tijd om de balans op te maken. De start was niet makkelijk, want Lula erfde van zijn voorganger Bolsonaro een land in recessie, dat bovendien zwaar gepolariseerd was. Maar het lijkt Lula goed af te gaan: de economie trekt aan en na jaren van isolement staat Brazilië internationaal steeds meer op de kaart.
We spreken over de staat van Brazilië met correspondent Nina Jurna. Zij blikt ook vooruit op de BRICS-top die morgen begint. Dat is een handelssamenwerking tussen Brazilië, Rusland, India, China en Zuid-Afrika. Steeds meer landen willen zich bij die groep aansluiten.
Nieuwsuur
Binnenland
Deel artikel: