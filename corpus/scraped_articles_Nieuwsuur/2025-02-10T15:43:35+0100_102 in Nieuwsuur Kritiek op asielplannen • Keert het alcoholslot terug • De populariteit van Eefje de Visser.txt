10/2 in Nieuwsuur: Kritiek op asielplannen • Keert het alcoholslot terug? • De populariteit van Eefje de Visser
2025-02-10T15:43:35+0100
https://nos.nl/nieuwsuur/artikel/2555289-10-2-in-nieuwsuur-kritiek-op-asielplannen-keert-het-alcoholslot-terug-de-populariteit-van-eefje-de-visser

De Raad van State adviseert minister Faber (PVV) van Asiel om twee wetsvoorstellen voor strenger asielbeleid niet in deze vorm in te dienen bij de Tweede Kamer. Het adviesorgaan zegt dat niet aannemelijk wordt gemaakt dat de maatregelen zullen bijdragen aan het beperken van de instroom of een efficiëntere asielprocedure. De Raad van State voorziet ook problemen in de uitvoering van de wetten.
Wat betekent de uitspraak van de Raad van State voor de plannen van Faber? In de studio hoogleraar staatsrecht Wim Voermans, we peilen de reacties in politiek Den Haag en spreken met Sanne van Oers, voorzitter van de algemene raad van de Nederlandse orde van advocaten.
Nederlanders willen strengere regels om alcoholgebruik in het verkeer tegen te gaan, blijkt uit een enquête die Ipsos I&O uitvoerde in opdracht van Fonds Slachtofferhulp. 84 procent van de ondervraagden steunt de herinvoering van een alcoholslot voor veelplegers. Het alcoholslot bestond al in Nederland, maar werd in 2016 afgeschaft.
Eefje de Visser is genomineerd voor een Edison en een 3FM Award en twee weken geleden won ze een grote Belgische popprijs. Komende vrijdag staat ze in AFAS Live, haar allergrootste show tot nu toe. Wie is deze zangeres en wat bepaalt haar succes? Nieuwsuur zocht haar op en volgde haar tijdens een optreden in het theater in Antwerpen.
Nieuwsuur
Binnenland
Deel artikel: