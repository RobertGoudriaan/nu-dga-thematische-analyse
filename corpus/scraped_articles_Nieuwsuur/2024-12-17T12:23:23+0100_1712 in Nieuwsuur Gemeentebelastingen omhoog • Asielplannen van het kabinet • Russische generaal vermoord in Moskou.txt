17/12 in Nieuwsuur: Gemeentebelastingen omhoog • Asielplannen van het kabinet • Russische generaal vermoord in Moskou
2024-12-17T12:23:23+0100
https://nos.nl/nieuwsuur/artikel/2548656-17-12-in-nieuwsuur-gemeentebelastingen-omhoog-asielplannen-van-het-kabinet-russische-generaal-vermoord-in-moskou

Gemeenten staan de komende jaren voor een zware financiële opgave doordat het kabinet miljarden bezuinigt op hun belangrijkste inkomstenbron: het Gemeentefonds. Om de klap op te vangen verhogen veel gemeenten al de belastingen voor hun inwoners. Gemiddeld stijgen de woonlasten volgend jaar met 4,8 procent, maar de verschillen zijn groot.
Nieuwsuur duikt in de gemeentebegrotingen en gaat bij een aantal uitschieters langs. Te gast is Sharon Dijksma, burgemeester van Utrecht en voorzitter van de Vereniging van Nederlandse Gemeenten.
PVV-leider Wilders zei vanmiddag dat hij geen aanpassingen van de asielplannen van minister Faber van Migratie en Asiel zal accepteren. Als dat wel gebeurt, wil Wilders nieuwe verkiezingen. Regeringspartij PVV beloofde eerder het "strengste asielregime ooit".
Wat betekent dit voor het kabinet? In de uitzending reacties en duiding.
Een belangrijke Russische generaal is omgekomen bij een aanslag in Moskou. De bom zat verstopt in een elektrische step die bij de ingang stond van het appartementencomplex waar hij woonde. Bronnen zeggen tegen de persbureaus AFP en Reuters dat de Oekraïense geheime dienst SBU erachter zit. Die berichten zijn niet bevestigd.
Peter Wijninga, defensiespecialist van de Haagse denktank HCSS vertelt meer over de impact van deze aanslag. Correspondent Geert Groot Koerkamp brengt het laatste nieuws.
Nieuwsuur
Binnenland
Deel artikel: