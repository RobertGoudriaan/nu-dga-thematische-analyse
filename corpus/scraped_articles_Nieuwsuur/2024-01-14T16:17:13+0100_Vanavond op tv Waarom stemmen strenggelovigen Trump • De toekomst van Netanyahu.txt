Vanavond op tv: Waarom stemmen strenggelovigen Trump? • De toekomst van Netanyahu
2024-01-14T16:17:13+0100
https://nos.nl/nieuwsuur/artikel/2504901-vanavond-op-tv-waarom-stemmen-strenggelovigen-trump-de-toekomst-van-netanyahu

Maandag beginnen de Amerikaanse voorverkiezingen. Inwoners van de staat Iowa kiezen als eerste wie zij als Republikeinse presidentskandidaat willen. Dit weekend moesten meerdere kandidaten campagnebijeenkomsten annuleren door een hevige winterstorm.
In de conservatieve, overwegend christelijke staat gooit Donald Trump in de peilingen verreweg de hoogste ogen. De andere kandidaten lijken kansloos. Ook landelijk is Trump - bepaald geen modelgelovige - populair onder evangelicals, orthodoxe protestanten.
Correspondent Marieke de Vries is in Iowa. Met haar blikken we vooruit op morgen en de rest van het verkiezingsjaar.
De meeste gegijzelden die Hamas ontvoerde in Israël, zitten 100 dagen na de bloedige aanval nog vast. Dit weekend zijn er in Israël demonstraties om hen weer terug te krijgen.
Premier Netanyahu krijgt van zijn landgenoten stevige kritiek; hij heeft het land niet weten te beschermen tegen Hamas. Vanuit het buitenland krijgt hij ondertussen kritiek vanwege de bijna 24.000 Palestijnse doden die tot nu toe zijn gevallen bij de Israëlische operatie in Gaza. Heeft Netanyahu nog een politieke toekomst? We spreken politiek analisten en onze correspondent Nasrah Habiballah.
Nieuwsuur
Binnenland
Deel artikel: