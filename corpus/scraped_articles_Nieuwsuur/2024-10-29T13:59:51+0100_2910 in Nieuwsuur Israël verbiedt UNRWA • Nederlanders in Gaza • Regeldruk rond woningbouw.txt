29/10 in Nieuwsuur: Israël verbiedt UNRWA • Nederlanders in Gaza • Regeldruk rond woningbouw
2024-10-29T13:59:51+0100
https://nos.nl/nieuwsuur/artikel/2542498-29-10-in-nieuwsuur-israel-verbiedt-unrwa-nederlanders-in-gaza-regeldruk-rond-woningbouw

Het Israëlische parlement dreigt het werk van vluchtelingenorganisatie UNRWA onmogelijk te maken met een nieuwe wet. Israël beschuldigt UNRWA-medewerkers ervan lid van Hamas te zijn, en het verdenkt medewerkers van betrokkenheid bij de aanval op 7 oktober. Hoe belangrijk is de organisatie?
Ruim een jaar na de grootschalige aanval van Hamas in Israël en het begin van de oorlog in Gaza, zitten nog altijd Nederlanders vast in de Gazastrook. De overheid probeert tientallen mensen naar Nederland te krijgen, maar dat gaat zeer moeizaam.
Om het woningtekort op te lossen wil de nieuwe minister van Volkshuisvesting Mona Keijzer per jaar 100.000 huizen bouwen. Maar hoe? In de praktijk wordt bouwen vaak belemmerd door de vele regels en inspraakmogelijkheden. We gaan langs in Haarlemmermeer, waar een braakliggend terrein al jarenlang wacht op een nieuwe woonwijk.
Nieuwsuur
Binnenland
Deel artikel: