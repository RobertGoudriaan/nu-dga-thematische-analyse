14/2 in Nieuwsuur: Wereldleiders bijeen in tijden van geopolitieke hoogspanning
2025-02-14T12:07:29+0100
https://nos.nl/nieuwsuur/artikel/2555796-14-2-in-nieuwsuur-wereldleiders-bijeen-in-tijden-van-geopolitieke-hoogspanning

In München komen wereldleiders samen op een jaarlijkse conferentie over internationale veiligheid. De verwachting is dat het vooral gaat over de Oekraïne-oorlog, nu het steeds waarschijnlijker wordt dat Rusland en Amerika gaan onderhandelen over een wapenstilstand.
Hoe gaat zo'n deal eruitzien? Wat hebben Oekraïne en Europa erover te zeggen? En hoe ziet de toekomst van de NAVO eruit? Het zijn vragen die ongetwijfeld de revue passeren op de conferentie. Aanwezig zijn onder meer NAVO-topman Mark Rutte, de Amerikaanse vicepresident J.D. Vance, de Oekraïense president Volodymyr Zelensky en onze eigen premier: Dick Schoof.
Verslaggever Eelco Bosch van Rosenthal is in München en brengt het laatste nieuws. In de studio zit oud-secretaris-generaal van de NAVO Jaap de Hoop Scheffer.
Nieuwsuur
Binnenland
Buitenland
Politiek
Deel artikel: