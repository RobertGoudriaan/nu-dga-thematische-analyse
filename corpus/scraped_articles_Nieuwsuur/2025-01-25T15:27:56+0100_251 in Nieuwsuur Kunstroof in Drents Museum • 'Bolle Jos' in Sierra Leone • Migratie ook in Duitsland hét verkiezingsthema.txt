25/1 in Nieuwsuur: Kunstroof in Drents Museum • 'Bolle Jos' in Sierra Leone • Migratie ook in Duitsland hét verkiezingsthema
2025-01-25T15:27:56+0100
https://nos.nl/nieuwsuur/artikel/2553205-25-1-in-nieuwsuur-kunstroof-in-drents-museum-bolle-jos-in-sierra-leone-migratie-ook-in-duitsland-het-verkiezingsthema

Bij een inbraak vannacht in het Drents Museum in Assen zijn archeologische topstukken buitgemaakt die eigendom zijn van het Nationaal Historisch Museum in Boekarest. Er is nog niemand aangehouden. Wel zijn de daders te zien op camerabeelden en is een uitgebrande auto gevonden.
NRC-journalist Hendrik Spiering vertelt wat er precies is gestolen. Hij schreef vorig jaar een verhaal over de tentoonstelling in Assen.
Een van de meest gezochte criminelen van Nederland verblijft in het West-Afrikaanse Sierra Leone. Het gaat om Jos L., die ook bekend is als 'Bolle Jos'. Vorig jaar werd hij bij verstek veroordeeld tot 24 jaar cel vanwege drugshandel en opdracht geven tot moord.
Er gaan geruchten dat L. een relatie heeft met de dochter van president Bio en hoge functionarissen omkoopt. Wat doet hij in Sierra Leone?
Duitsland gaat volgende maand naar de stembus. Alles wijst erop dat de zittende regering van bondskanselier Scholz hard wordt afgestraft.
Terwijl de Duitse economie piept en kraakt is migratie het grootste verkiezingsthema. Zeker nu het land de afgelopen maanden is opgeschrikt door meerdere aanslagen door migranten. In de hoop het rechts-populistische AfD wind uit de zeilen te nemen, wil nu ook het CDU veel strenger asielbeleid voeren.
Nieuwsuur
Binnenland
Buitenland
Deel artikel: