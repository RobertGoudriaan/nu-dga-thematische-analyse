Vanavond op tv: Nieuwe klacht over Wiersma • Landbouwonderhandelingen geklapt • Toekomst jonge boeren • Groene stroom uit Marokko?
2023-06-21T12:17:23+0200
https://nos.nl/nieuwsuur/artikel/2479738-vanavond-op-tv-nieuwe-klacht-over-wiersma-landbouwonderhandelingen-geklapt-toekomst-jonge-boeren-groene-stroom-uit-marokko

Boerenorganisatie LTO stapte gisteravond uit de onderhandelingen over het landbouwakkoord. Na zo'n acht maanden overleg zijn de gesprekken over het akkoord geklapt. LTO-voorzitter Sjaak van der Tak spreekt van een moeilijk besluit maar er is volgens hem niet genoeg gedaan om boeren perspectief te bieden. "Het blijft steken in intenties en van intenties kunnen onze boeren niet leven".
We bespreken het met onze politiek duider Arjan Noorlander.
Het overleg was de afgelopen maanden een heel voorzichtig spel, waarbij vooral de boeren zich elke keer weer afvroegen; moeten we blijven of moeten we breken? Zie hier de korte reconstructie die we maakten, tot de avond dat het klapte:
De NAJK, de belangenorganisatie voor jonge agrariërs, noemt het "zeer teleurstellend" dat het landbouwakkoord geklapt is. Ook landbouwminister Adema zegt in een reactie dat het met name voor de toekomst van jonge boeren belangrijk is dat er een akkoord komt.
In de studio is Roy Meijer, de voorzitter van de NAJK.
Bij de overgang van fossiele naar duurzame energie krijgt Nederland mogelijk hulp van Marokko. Het Noord-Afrikaanse land ontwikkelde zich de afgelopen jaren als voorloper in de productie van zonne- en windenergie. "Afrika en Europa hebben elkaar nodig en hebben elkaar veel te bieden", schrijft premier Mark Rutte op Twitter. De premier bezoekt Marokko vandaag om de mogelijkheden te bespreken voor de levering van groene waterstof.
Onze verslaggever Marijn Duintjer Tebbens is er bij dat bezoek en doet verslag.
Er is weer geklaagd over het gedrag van onderwijsminister Dennis Wiersma. Tijdens een werkbezoek hebben twee mensen een gesprek met de minister als onplezierig ervaren, waarna een klacht is ingediend. Het zou gaan om "mondelinge en fysieke intimidatie".
Kort geleden heeft de VVD Wiersma een laatste waarschuwing gegeven over zijn gedrag. Wat betekent deze nieuwe klacht over zijn toekomst als minister?
Nieuwsuur
Binnenland
Buitenland
Deel artikel: