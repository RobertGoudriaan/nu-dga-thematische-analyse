Vanavond op tv: Half jaar na de aardbevingen in Turkije en Syrië • De houdbaarheid van de Britse Eerste Kamer • Overstromingen Slovenië
2023-08-05T15:46:33+0200
https://nos.nl/nieuwsuur/artikel/2485538-vanavond-op-tv-half-jaar-na-de-aardbevingen-in-turkije-en-syrie-de-houdbaarheid-van-de-britse-eerste-kamer-overstromingen-slovenie

Op 6 februari werden Turkije en Syrië getroffen door allesverwoestende aardbevingen. Zeker vijftigduizend mensen kwamen om het leven. Nu, precies een half jaar later, is het in het zwaarst getroffen gebied nog altijd een puinhoop.
Onze correspondent Mitra Nazar ging terug naar Hatay. Daar zijn mensen niet bezig met de wederopbouw, maar met overleven in een gebied waar nog steeds grote problemen zijn.
Hermelijnen mantels, rode bankjes en een voorzitter die op een zak wol zit - de Britse Eerste Kamer - The House of Lords - staat nog altijd in het teken van eeuwenoude antieke tradities. Maar voor hoe lang nog?
Het is volgens de Sloveense premier de ergste natuurramp in de geschiedenis van zijn land. Door flinke regenval zijn meerdere rivieren overstroomd. Honderden mensen zijn geëvacueerd en tientallen huizen overstroomd. En het noodweer blijft niet beperkt tot Slovenië alleen.
Nieuwsuur
Binnenland
Buitenland
Deel artikel: