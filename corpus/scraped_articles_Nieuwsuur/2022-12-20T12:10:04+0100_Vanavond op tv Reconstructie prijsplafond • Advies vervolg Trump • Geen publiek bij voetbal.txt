Vanavond op tv: Reconstructie prijsplafond • Advies: vervolg Trump • Geen publiek bij voetbal?
2022-12-20T12:10:04+0100
https://nos.nl/nieuwsuur/artikel/2457111-vanavond-op-tv-reconstructie-prijsplafond-advies-vervolg-trump-geen-publiek-bij-voetbal

In een weekend, een dag en een nacht werd het in elkaar geschroefd: een miljardenplan zodat de energierekening van zo'n beetje iedereen wordt gecompenseerd. Vanavond een reconstructie.
Sabotage van de ordelijke machtsoverdracht aan zijn opvolger, en sabotage van de verkiezingsuitslag van 2020. De Amerikaanse parlementscommissie die de aanloop náár en de bestorming ván het Amerikaanse Capitool op 6 januari 2021 heeft onderzocht, wil dat oud-president Donald Trump wordt vervolgd voor zijn rol bij die gebeurtenis. Morgen verschijnt het officiële rapport van de commissie, maar de conclusie werd gisteren al bekend gemaakt, tijdens de laatste zitting. Of het ook daadwerkelijk tot een vervolging komt van de man die zich opnieuw kandidaat heeft gesteld voor het presidentschap, daarover beslist het ministerie van Justitie. Te gast is Amerikanist Koen Petersen.
De politievakbond stelt voor dat Eredivisie-wedstrijden voortaan zonder publiek worden gespeeld. De inzet van politie gaat ten koste van de zichtbaarheid elders waardoor er te weinig politie op straat is. Is het de oplossing voor het personeelstekort bij de politie? Voetbalbond KNVB en belangenorganisaties zien niets in het plan.
Nieuwsuur
Binnenland
Deel artikel: