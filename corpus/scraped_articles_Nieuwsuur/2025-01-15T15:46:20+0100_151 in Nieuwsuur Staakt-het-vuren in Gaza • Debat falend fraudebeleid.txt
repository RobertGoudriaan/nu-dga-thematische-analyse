15/1 in Nieuwsuur: Staakt-het-vuren in Gaza • Debat falend fraudebeleid
2025-01-15T15:46:20+0100
https://nos.nl/nieuwsuur/artikel/2551889-15-1-in-nieuwsuur-staakt-het-vuren-in-gaza-debat-falend-fraudebeleid

Israël en Hamas lijken een akkoord te hebben over een staakt-het-vuren. Het is nog niet officieel bekendgemaakt, maar meerdere Amerikaanse, Israëlische en Arabische bronnen melden het al wel.
De eerste fase bestaat uit een staakt-het-vuren van zes weken. Palestijnse gevangenen en Israëlische gijzelaars zouden gefaseerd worden uitgewisseld. Daarmee komt na ruim vijftien maanden een einde aan een oorlog die een groot deel van Gaza in puin heeft gelegd.
We bespreken het laatste nieuws met Leo Kwarten, arabist en Midden-Oosten-kenner, en hoogleraar Joodse studies Bart Wallet.
De Tweede Kamer debatteert vandaag over de conclusies in het rapport van de parlementaire enquêtecommissie Fraudebeleid en Dienstverlening. Die conclusies waren hard: levens van mensen zijn vermorzeld en dat kan morgen weer gebeuren als de overheid niet fundamenteel anders naar de grondrechten van mensen gaat kijken.
In de studio schuift aan Sanne van Oers, sociaal advocaat en algemeen deken van de Nederlandse Orde van Advocaten.
Nieuwsuur
Binnenland
Deel artikel: