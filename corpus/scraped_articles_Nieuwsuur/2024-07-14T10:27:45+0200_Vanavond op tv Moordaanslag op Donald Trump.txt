Vanavond op tv: Moordaanslag op Donald Trump
2024-07-14T10:27:45+0200
https://nos.nl/nieuwsuur/artikel/2528813-vanavond-op-tv-moordaanslag-op-donald-trump

De Amerikaanse oud-president en huidig presidentskandidaat Donald Trump is gewond geraakt aan zijn rechteroor toen een man het vuur op hem opende bij een campagnebijeenkomst in Pennsylvania. De FBI noemt het een moordaanslag. Een Trump-aanhanger kwam door de schoten om het leven. Twee anderen raakten zwaargewond. De dader is meteen doodgeschoten door een scherpschutter.
Trump werd geraakt tijdens een campagnebijeenkomst. In de studio schuiven aan Amerikanist Laila Frank en veiligheidsexpert Hans Slaman. Hoe kon dit misgaan? Hoe is de beveiliging normaal gesproken geregeld bij dit soort campagnebijeenkomsten? En wat zijn de gevolgen voor de presidentsrace?
De dader van de aanslag was de 20-jarige Thomas Matthew Crooks. Hij is direct na de aanslag gedood door een scherpschutter van de geheime dienst. Wat weten we van de achtergrond van de dader en zijn motieven?
Donald Trump is niet de eerste Amerikaanse politicus die doelwit is van een aanslag. De VS kent een rijke geschiedenis van politieke moorden. Het bekendst is de moord op president John F. Kennedy in 1963, maar de meest recente gebeurtenis is de aanslag op Ronald Reagan in 1981. We spreken historicus Douglas Brinkley over de overeenkomsten en verschillen met de aanslag op Trump.
Nieuwsuur
Binnenland
Deel artikel: