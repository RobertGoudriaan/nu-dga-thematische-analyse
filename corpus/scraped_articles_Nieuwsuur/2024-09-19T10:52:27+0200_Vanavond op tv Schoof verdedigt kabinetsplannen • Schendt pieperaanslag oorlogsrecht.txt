Vanavond op tv: Schoof verdedigt kabinetsplannen • Schendt pieperaanslag oorlogsrecht?
2024-09-19T10:52:27+0200
https://nos.nl/nieuwsuur/artikel/2537734-vanavond-op-tv-schoof-verdedigt-kabinetsplannen-schendt-pieperaanslag-oorlogsrecht

Premier Dick Schoof wacht vandaag, op de tweede dag van de Algemene Politieke Beschouwingen, een pittige dag. Gisteren kreeg hij van oppositie- én coalitiepartijen tal van vragen over de koers van zijn kabinet en die zal hij nu naar tevredenheid van zoveel mogelijk partijen moeten beantwoorden.
Vooral over de aangekondigde asielnoodwet was de oppositie gisteren erg kritisch. "Niet democratisch", vinden onder meer GroenLinks-PvdA, SP, CDA, D66, Denk, ChristenUnie, Partij voor de Dieren en Volt. Ze zeggen dat er geen sprake is van een noodsituatie. Schoof moet duidelijk maken waarom het kabinet denkt dat een noodwet toch gerechtvaardigd is. Politiek verslaggever Arjan Noorlander volgt het debat en praat ons bij.
Bronnen wijzen Israël aan als verantwoordelijke voor de duizenden exploderende piepers en portofoons in Libanon de afgelopen dagen. Er vielen duizenden gewonden en tientallen doden.
Experts noemen het indrukwekkend dat Israël deze sabotageactie, die Hezbollah een flinke slag toebrengt, heeft klaargespeeld. Maar mag het land dit soort aanvallen, waarbij ook burgerslachtoffers vallen, volgens het oorlogsrecht wel uitvoeren? We vragen het aan juristen.
Nieuwsuur
Politiek
Deel artikel: