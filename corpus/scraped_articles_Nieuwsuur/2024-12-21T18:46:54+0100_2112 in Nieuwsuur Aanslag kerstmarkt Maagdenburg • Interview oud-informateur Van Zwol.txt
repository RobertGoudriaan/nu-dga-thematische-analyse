21/12 in Nieuwsuur: Aanslag kerstmarkt Maagdenburg • Interview oud-informateur Van Zwol
2024-12-21T18:46:54+0100
https://nos.nl/nieuwsuur/artikel/2549200-21-12-in-nieuwsuur-aanslag-kerstmarkt-maagdenburg-interview-oud-informateur-van-zwol

24 uur na de aanslag op de kerstmarkt in het Duitse Maagdenburg is de verslagenheid groot. Om de hoek van de markt is een bloemenzee ontstaan voor de slachtoffers. Vijf mensen kwamen om, onder wie een kind. Van de 200 gewonden zijn er tientallen slecht aan toe. Het profiel van de vermoedelijke dader levert veel vragen op: een 50 jarige Saoedi-Arabiër die zich van de Islam zou hebben afgekeerd, een verblijfsvergunning voor onbepaalde tijd had, arts was, en aanhanger van de rechts radicale partij AFD. We bespreken de gebeurtenissen en het profiel van de vermoedelijke dader met terreurdeskundige en hoogleraar Beatrice de Graaf.
Tot verrassing van velen maakte hij eerder dit jaar het kabinet Schoof mede mogelijk: voormalig topambtenaar Richard van Zwol, nu werkzaam bij de Raad van State. Vanavond blikt de oud-informateur én formateur in Nieuwsuur terug op de tumultueuze coalitie-onderhandelingen. En voor het eerst zegt hij het nu hardop: het was beter geweest als Wilders premier was geworden.
Nieuwsuur
Binnenland
Deel artikel: