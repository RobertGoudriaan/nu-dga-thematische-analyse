Vanavond op tv: Inval Gaza aanstaande? • Defensieminister Kajsa Ollongren te gast • Hoe werkt de informatie-oorlog? • Mick Jagger over nieuw album
2023-10-20T12:46:03+0200
https://nos.nl/nieuwsuur/artikel/2494721-vanavond-op-tv-inval-gaza-aanstaande-defensieminister-kajsa-ollongren-te-gast-hoe-werkt-de-informatie-oorlog-mick-jagger-over-nieuw-album

De Israëlische regering van nationale eenheid heeft groen licht gegeven voor een inval van de Gazastrook. Inwoners van Kiryat Shmona, op ongeveer 2 kilometer van de grens met Libanon, hebben de opdracht gekregen hun huizen te verlaten. Het stadje telt zo'n 20.000 inwoners.
Ondertussen onderhandelen westerse regeringen al dagen met Egypte en Israël om de grens bij Rafah tijdelijk open te stellen voor hulpgoederen voor Gaza, tot nu toe tevergeefs. De Amerikaanse president Joe Biden heeft vannacht gezegd dat het van "vitaal belang voor de Amerikaanse nationale veiligheid" is dat Israël en ook Oekraïne hun oorlogen winnen. "'De wereld bevindt zich op een keerpunt in de geschiedenis", zei Biden.
Vanavond is te gast: minister van Defensie Kajsa Ollongren. Met haar bespreken we de laatste ontwikkelingen, de rol van Nederland en de visie binnen de Nederlandse politiek.
Wie deze week langs Schiphol rijdt, ziet dat de oorlog tussen Israël en Hamas ook niet aan Nederland voorbij gaat. Israël vraagt om de paar minuten aandacht voor de honderden gegijzelden. Sympathisanten van de Palestijnen hebben daar nu ook een campagne. We spreken historicus Anne Morelli over de tien principes van een informatie-oorlog.
Fans moesten er 18 jaar op wachten, maar sinds vannacht is het nieuwe album Hackney Diamonds van de Rolling Stones een feit. We spreken Mick Jagger - inmiddels 80 jaar - ter gelegenheid van het album, dat opvallend goeie kritieken krijgt.
Nieuwsuur
Binnenland
Deel artikel: