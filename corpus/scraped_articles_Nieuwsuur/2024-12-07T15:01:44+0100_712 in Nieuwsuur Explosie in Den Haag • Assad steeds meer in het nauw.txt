7/12 in Nieuwsuur: Explosie in Den Haag • Assad steeds meer in het nauw
2024-12-07T15:01:44+0100
https://nos.nl/nieuwsuur/artikel/2547420-7-12-in-nieuwsuur-explosie-in-den-haag-assad-steeds-meer-in-het-nauw

Een explosie heeft vanochtend vroeg geleid tot een enorme ravage in een portiekflat in de Haagse wijk Mariahoeve. Er zijn zeker drie doden en minstens vier mensen zijn gewond geraakt. Mogelijk zijn er meer slachtoffers: reddingsdiensten zoeken nog onder het puin naar mensen. Het is vooralsnog niet duidelijk wat de oorzaak was van de ontploffing.
De ongekende opmars van rebellen in Syrië lijkt vooralsnog niet te stoppen. Regeringstroepen proberen hun posities rond de cruciale stad Homs te versterken terwijl rebellen oprukken vanuit het zuiden van het land. Ondertussen verlaten belangrijke bondgenoten het land.
Hoe sterk staat dictator Assad nog? En wie zijn precies de groeperingen die het tegen hem opnemen? Verslaggever Zainab Hammoud geeft de laatste updates over Syrië.
Nieuwsuur
Binnenland
Buitenland
Deel artikel: