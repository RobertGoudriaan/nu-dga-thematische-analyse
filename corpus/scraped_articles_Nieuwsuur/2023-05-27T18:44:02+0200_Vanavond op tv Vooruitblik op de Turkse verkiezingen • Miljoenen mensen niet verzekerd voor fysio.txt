Vanavond op tv: Vooruitblik op de Turkse verkiezingen • Miljoenen mensen niet verzekerd voor fysio
2023-05-27T18:44:02+0200
https://nos.nl/nieuwsuur/artikel/2476694-vanavond-op-tv-vooruitblik-op-de-turkse-verkiezingen-miljoenen-mensen-niet-verzekerd-voor-fysio

Morgen is de tweede ronde in de Turkse presidentsverkiezingen. Kan president Erdogan na 20 jaar blijven zitten, of wordt hij toch weggestemd? In de eerste ronde leek de winst voor uitdager Kilicdaroglu al binnen, in de peilingen tenminste. Maar het tegendeel bleek waar. Erdogan haalde de meeste stemmen, dus zet Kilicdaroglu alles op alles om in ronde twee sterker terug te komen.
Hoe kansrijk is hij nog? En op welke kandidaat vestigen Turkse jongeren hun hoop? We spreker erover met correspondent Mitra Nazar.
Een steeds grotere groep Nederlanders heeft geen aanvullende zorgverzekering voor fysiotherapie. Het gaat om ruim vier miljoen mensen, blijkt uit navraag van Nieuwsuur bij zorgverzekeraars. Een deel kan die zorg zelf betalen, maar een groot deel ook niet. Voor deze patiënten is de fysiotherapeut dus onbereikbaar.
Dat gaat wel veranderen, want de fysiotherapeut komt in 2025 weer terug in het basispakket. Alleen wát dan precies vergoed wordt is nog onderwerp van gesprek. Tot die tijd heeft een grote groep dus geen toegang tot de fysiotherapeut.
Nieuwsuur
Buitenland
Deel artikel: