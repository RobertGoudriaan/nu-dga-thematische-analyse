Vanavond op tv: Personeelstekort kinderopvang â€¢ Weinig gedragsverandering, ondanks klimaatzorgen
2022-07-03T16:34:56+0200
https://nos.nl/nieuwsuur/artikel/2435126-vanavond-op-tv-personeelstekort-kinderopvang-weinig-gedragsverandering-ondanks-klimaatzorgen

De kinderopvang kampt met een enorm personeelstekort, wat leidt tot lange wachtlijsten en groepen die moeten sluiten. Sommige opvangbedrijven moeten zelfs bestaande contracten met ouders verbreken.
Er zijn 4000 medewerkers nodig om de problemen op te lossen. En als de opvang in 2025 bijna volledig gratis wordt, zal er een tekort komen van zo'n 35.000 pedagogische medewerkers. Het is een grote worsteling voor werkende ouders.
Het was de week van de heftigste boerenprotesten tot nu toe. En morgen worden opnieuw acties verwacht tegen het stikstofbeleid. In chatgroepen roepen boeren op tot langzaamaanacties op wegen. Onder meer de reis- en logistiekbranche vrezen voor grote vertragingen op de weg.
De politie kreeg de afgelopen weken het verwijt met twee maten te meten: bij demonstraties van klimaatactivisten zou veel sneller worden ingegrepen dan bij de boeren. Zijn die verwijten terecht en zou de overheid andere middelen kunnen inzetten tegen de overmacht aan trekkers? Crisis-en veiligheidsexpert Jelle van Buuren is te gast.
Een groep wetenschappers waarschuwde onlangs nog maar eens dat de wereld afstevent op een gevaarlijk hoge temperatuurstijging. De energietransitie gaat te langzaam. Ons gedrag speelt daarbij ook een rol, maar toch blijft het voor burgers moeilijk het eigen gedrag aan te passen. Waarom? We spreken met gedragswetenschappers en psychologen.
Nieuwsuur
Binnenland
Deel artikel: