Vanavond op tv: Wensouders naar België • Deal met Tunesië? • Elders in EU schieten ze wolf wél af
2023-04-27T17:54:12+0200
https://nos.nl/nieuwsuur/artikel/2473055-vanavond-op-tv-wensouders-naar-belgie-deal-met-tunesie-elders-in-eu-schieten-ze-wolf-wel-af

Een kind krijgen is voor één op de zes mensen niet vanzelfsprekend, blijkt uit recent onderzoek van de WHO. Voor wie het niet lukt om spontaan in verwachting te raken zijn er verschillende behandelingen mogelijk.
De kwaliteit van die fertiliteitszorg in Nederland staat bovenaan alle lijstjes, maar toch zoeken elk jaar bijna 2000 Nederlanders hulp in België. Wat doen ze daar anders en maakt dat werkelijk het verschil?
Veel EU-lidstaten, waaronder Nederland, zeggen tegen de grenzen van hun asielopvangcapaciteit aan te lopen. Een deal met Tunesië kan de toestroom mogelijk verminderen. Maar er zijn twijfels of zo'n deal haalbaar en wenselijk is, zeker nu president Saied steeds meer macht naar zich toetrekt en tegenstanders hard aanpakt.
Welke prijs is Europa bereid te betalen? We spreken Europa-correspondent Saskia Dekkers, zij is in Tunesië.
Sinds acht jaar geleden de eerste wolf weer in Nederland opdook, lopen de gemoederen rond het dier regelmatig hoog op. De BoerBurgerBeweging, de grote winnaar van de provinciale verkiezingen, wil het dier het liefste afschieten. Maar de wolf is door Europese wetgeving streng beschermd. Toch worden in andere EU-lidstaten wolven wél afgeschoten. Hoe zit dat?
Nieuwsuur
Binnenland
Deel artikel: