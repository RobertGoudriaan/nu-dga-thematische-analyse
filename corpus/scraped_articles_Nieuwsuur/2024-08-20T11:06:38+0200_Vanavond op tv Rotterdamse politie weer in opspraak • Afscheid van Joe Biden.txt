Vanavond op tv: Rotterdamse politie weer in opspraak â€¢ Afscheid van Joe Biden
2024-08-20T11:06:38+0200
https://nos.nl/nieuwsuur/artikel/2533903-vanavond-op-tv-rotterdamse-politie-weer-in-opspraak-afscheid-van-joe-biden

Bij de politie van Rotterdam is sprake van een "sociaal onveilig werkklimaat". Dat meldt NRC op basis van een onafhankelijk onderzoek van de politie. Er zijn al langere tijd klachten over het team in Rotterdam-Centrum waar zo'n 230 agenten werken. De klachten gaan over racisme, discriminatie, seksueel overschrijdend gedrag, pestgedrag, drankgebruik en buitensporig gewelddadig handelen op straat. Het is niet de eerste keer dat het Rotterdamse korps negatief in het nieuws komt. Wat is er aan de hand? Te gast is de Rotterdamse politiechef Fred Westerbeke.
Op de Democratische conventie in Chicago is de Amerikaanse president Joe Biden, die recent als presidentskandidaat plaatsmaakte voor Kamala Harris, uitvoerig bedankt voor zijn "historische leiderschap". Biden zei opnieuw dat bij de komende presidentsverkiezingen de democratie op het spel staat. "Zo simpel is het, zo ernstig is het, en het ligt in jullie handen". Vanavond een terublik op de afgelopen vier jaar Biden: zijn nalatenschap, zijn gemoedsrust en zijn onvrijwillige vertrek. Ook schakelen we met correspondent Rudy Bouma.
Nieuwsuur
Binnenland
Deel artikel: