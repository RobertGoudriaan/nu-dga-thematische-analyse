20/12 in Nieuwsuur: Wonen op vakantiepark • Meer Oekraïense vluchtelingen bij bestand? • Angst in Syrië
2024-12-20T12:37:58+0100
https://nos.nl/nieuwsuur/artikel/2549032-20-12-in-nieuwsuur-wonen-op-vakantiepark-meer-oekraiense-vluchtelingen-bij-bestand-angst-in-syrie

Als het aan woonminister Mona Keijzer ligt, mogen mensen die in een vakantiewoning wonen daar voorlopig blijven wonen. Zij riep gemeenten gisteren op vakantieparkbewoners niet uit huis te zetten. De minister werkt aan nieuwe regelgeving om permanente bewoning onder bepaalde voorwaarden mogelijk te maken.
Een wapenstilstand tussen Oekraïne en Rusland kan ertoe leiden dat veel mensen Oekraïne zullen verlaten. Dat zeggen onderzoekers van Clingendael. Een opheffing van de noodtoestand kan bijvoorbeeld betekenen dat veel mannen, die nu het land niet uit mogen, hun vrouw en kinderen in andere Europese landen zullen opzoeken.
De directeur van Clingendael, Monika Sie Dhian Ho, is vanavond te gast.
Onder het Assad regime leefden de Syrische bevolking decennialang in angst. Angst om iets verkeerd te zeggen of opgepakt te worden. Dat het Assad-regime nu weg is, betekent niet dat die angst verdwenen is. Vooral in gebieden waar veel aanhangers van Assad woonden, zijn mensen bang voor represailles. Zij durven nog steeds alleen anoniem hun verhaal te doen.
Nieuwsuur
Binnenland
Deel artikel: