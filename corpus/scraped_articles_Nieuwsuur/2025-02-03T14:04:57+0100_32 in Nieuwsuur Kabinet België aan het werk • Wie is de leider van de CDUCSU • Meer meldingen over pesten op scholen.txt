3/2 in Nieuwsuur: Kabinet België aan het werk • Wie is de leider van de CDU/CSU? • Meer meldingen over pesten op scholen
2025-02-03T14:04:57+0100
https://nos.nl/nieuwsuur/artikel/2554386-3-2-in-nieuwsuur-kabinet-belgie-aan-het-werk-wie-is-de-leider-van-de-cdu-csu-meer-meldingen-over-pesten-op-scholen

President Trump heeft miljardair Elon Musk gevraagd hulporganisatie USAID grondig te reorganiseren en kleiner te maken. Musk vergeleek dat op X met het "door de shredder halen" van het belangrijkste federale agentschap voor buitenlandse hulp, goed voor zo'n 40 procent van de humanitaire hulp wereldwijd.
Nieuw Belgisch kabinet aan de slag
Ruim zeven maanden na de verkiezingen heeft België een nieuw kabinet. Twee keer eerder liepen onderhandelingen stuk, maar vanaf vandaag mag de Vlaams-nationalist Bart De Wever, oud-burgemeester van Brussel, zich premier noemen. De Wever belooft de Belgische kiezers opschoning van de begroting, een eerlijk sociaal beleid en het strengste migratiebeleid ooit. Filmmaker Paul Jambers volgde De Wever tien jaar lang en maakte een film over hem.
Wie is Merz, de leider van de Duitse CDU/CSU?
Friedrich Merz, leider van de christendemocratische partij CDU/CSU, heeft een voor de Duitsers opmerkelijke manier van politiek bedrijven. Hij zocht hulp bij het rechts-radiale AfD voor een motie voor strengere asielplannen en voor een strengere migratiewet. De motie werd aangenomen, de wet niet. Maar die toenadering leidde wel tot hevige discussies binnen en buiten de partij, waar ook oud-bondskanselier Angela Merkel zich mee bemoeide. Zondagavond was er een grote demonstratie tegen samenwerking tussen CDU /CSU en AfD.
Vandaag is er een partijcongres van de CDU. Wie is deze Friedrich Merz? Nieuwsuur ging naar Brilon in Sauerland, waar hij oorspronkelijk vandaan komt.
Meer meldingen van pesten en geweld op scholen
Scholen doen vaker melding van pesten en fysiek geweld. De Inspectie van het Onderwijs maakt zich vooral zorgen over de ernst van die meldingen. In ruim 600 gevallen was er in het schooljaar 2023-2024 sprake van geweld, zoals dreiging met messen. Maar er raakten ook leerlingen gewond. Voor scholen is het lastig dat het pestgedrag ook buiten de klas gebeurt, bijvoorbeeld online. Daar gaat het 24 uur per dag door.
Nieuwsuur
Binnenland
Buitenland
Deel artikel: