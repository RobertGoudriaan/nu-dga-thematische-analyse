Vanavond op tv: Omstreden schikking voor toeslagenouders • VN-debuut Schoof • Wolf iets minder beschermd
2024-09-26T17:24:03+0200
https://nos.nl/nieuwsuur/artikel/2538596-vanavond-op-tv-omstreden-schikking-voor-toeslagenouders-vn-debuut-schoof-wolf-iets-minder-beschermd

5000 euro voor gedupeerden, op voorwaarde dat zij hun bezwaar intrekken. Met een schikking naar 'Gronings' voorbeeld wil het ministerie van Financiën de afhandeling van de toeslagenaffaire vlottrekken. Maar gedupeerden en advocaten zijn kritisch. Waarom kiest het nieuwe kabinet hiervoor?
Onze nieuwe premier Dick Schoof debuteert vandaag op de Algemene Vergadering van de VN in New York. Daar waar zijn voorganger Rutte internationaal veel bekendheid genoot, is Schoof voor de meeste wereldleiders een onbeschreven blad. We vragen Schoof zelf hoe hij is ontvangen op de VN-top.
Doorgaans hebben Nederlandse premiers relatief veel vrijheid op het wereldtoneel. Meer dan in het binnenland, waar de Tweede Kamer nauwgezet meekijkt. Maar hoe zit het met die ruimte voor een partijloze en onervaren premier als Schoof? Moet hij internationaal op eieren lopen?
Op de Veluwe bij Otterlo zijn vanochtend drie wolven doodgereden. De politie onderzoekt of het een ongeval was of dat er opzet in het spel was.
Het nieuws komt een dag nadat de EU de wens uitsprak de beschermde status van de wolf te verlagen. De Europese Commissie wil de status verlagen van de wolf verlagen van "strikt beschermd" naar "beschermd". Wat betekent dat precies?
Nieuwsuur
Binnenland
Politiek
Deel artikel: