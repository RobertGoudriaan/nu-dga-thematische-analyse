Vanavond op tv: Opstand in Sri Lanka • Ná Boris Johnson • Zwendel met tickets
2022-07-09T15:27:48+0200
https://nos.nl/nieuwsuur/artikel/2436006-vanavond-op-tv-opstand-in-sri-lanka-na-boris-johnson-zwendel-met-tickets

Duizenden betogers hebben de ambtswoning van president Gotabaya Rajapaksa in de Sri Lankaanse hoofdstad Colombo bestormd. De demonstranten geven hem de schuld van de diepe economische en politieke crisis in het land. Volgens persbureau AFP zou de president zijn gevlucht en door het leger in veiligheid zijn gebracht. Te gast is programmamaker Casper van Dorp met roots in Sri Lanka.
Onder druk van zijn eigen partij en nadat meerdere leden van zijn kabinet ontslag hadden genomen, kondigde Boris Johnson afgelopen donderdag zijn vertrek aan. Kort daarvoor had hij moeten toegeven dat hij in februari partijlid Chris Pincher als deputy chief whip had benoemd, terwijl hij wist dat er een beschuldiging van seksueel wangedrag tegen Pincher was geuit. Het was de druppel na een reeks schandalen, waarbij 'Partygate' het afgelopen jaar de meeste aandacht opeiste. In welke situatie laat de opgestapte Johnson zijn land achter?
Concertkaartjes voor woekerprijzen, theatertickets die niet blijken te bestaan of malafide online ruilhandel. Nu de culturele sector weer op volle toeren draait, nemen ook de misstanden in de ticketverkoop weer toe. Bij onder andere Mojo Concerts en de Ziggo Dome moeten ze geregeld honderden mensen bij een concert teleurstellen omdat het kaartje niet geldig blijkt.
Nieuwsuur
Binnenland
Deel artikel: