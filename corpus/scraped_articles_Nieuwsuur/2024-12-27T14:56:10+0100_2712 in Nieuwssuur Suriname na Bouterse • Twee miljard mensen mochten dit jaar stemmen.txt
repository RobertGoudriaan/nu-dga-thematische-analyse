27/12 in Nieuwssuur: Suriname na Bouterse â€¢ Twee miljard mensen mochten dit jaar stemmen
2024-12-27T14:56:10+0100
https://nos.nl/nieuwsuur/artikel/2549757-27-12-in-nieuwssuur-suriname-na-bouterse-twee-miljard-mensen-mochten-dit-jaar-stemmen

De man die ruim veertig jaar de Surinaamse politiek en samenleving domineerde is overleden. Er is vooral nog veel onduidelijk rond het overlijden van Desi Bouterse, zoals waar hij verbleef voor zijn dood en waar het lichaam was voordat het naar Leonsberg werd gebracht. Bouterse was op de vlucht sinds zijn veroordeling van ruim een jaar geleden voor zijn leidende rol bij de Decembermoorden. Wie zal Bouterse qua politieke invloed opvolgen?
Nog vier dagen en dan is 2024 voorbij: een jaar dat zich kenmerkte door oorlogen en opstanden, maar ook door verkiezingen. Het was wat dat betreft zelfs een recordjaar. In maar liefst 64 landen mochten burgers nieuwe leiders kiezen. Maar viel er echt iets te kiezen? In steeds meer landen is democratie namelijk niet langer vanzelfsprekend en krijgen leiders met autocratische trekken meer en meer voet aan wal. Vandaag en morgen maken we de balans op.
Nieuwsuur
Binnenland
Deel artikel: