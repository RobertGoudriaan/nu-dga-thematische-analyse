Stemmen van Europa, bekijk de serie
2024-05-30T16:01:22+0200
https://nos.nl/nieuwsuur/artikel/2522488-stemmen-van-europa-bekijk-de-serie

In de serie 'Stemmen van Europa' reist Europa-correspondent Saskia Dekkers met cameraman Pieter Nijdeken door Europa, in aanloop naar de Europese verkiezingen van juni 2024.
Bekijk hier alle reportages in deze serie:
Hoe is de stand van de democratie in Europa en heeft het betekenis voor jongeren?
De hang naar snelle, eenvoudige oplossingen wordt steeds populairder. Dat zorgt ervoor dat het langzame proces dat democratie uiteindelijk is, steeds meer onder druk komt te staan. Jongeren vragen zich af: is dat nog wel iets voor mij?
In Italië zijn de eerste maanden van dit jaar fors minder migranten aangekomen dan in dezelfde periode vorig jaar. Betekent dit dat Meloni's aanpak om migranten tegen te houden werkt?
Europa moet een gezamenlijke defensiemacht hebben om Rusland af te schrikken. Dat zegt François Heisbourg, een goed ingevoerde Franse veiligheidsexpert, in gesprek met Nieuwsuur. "Want oorlog staat aan de poort van Europa."
In Hongarije is een nieuwe uitdager van premier Viktor Orbán opgestaan: Peter Magyar, een man uit Orbáns eigen Fidesz-partij. Hij strijdt naar eigen zeggen tegen corruptie en schandalen. Magyar is populair, pro-EU en presenteert zich als radicale vernieuwer.
Er klinkt steeds meer kritiek op de Griekse regering. Die zou betrokken zijn bij een spionageschandaal waarbij journalisten en politici werden afgeluisterd. Ook handelde justitie traag bij de afhandeling van het zware treinongeluk dat het leven kostte aan 57 mensen. Het Europees Parlement spreekt over 'zeer zorgelijke ontwikkelingen'.
In Letland, een belangrijke bondgenoot van Oekraïne, wonen veel etnische Russen. De Letse regering vindt dat alles wat Russisch is, moet verdwijnen, maar dat levert nieuwe spanningen op.
Overal in Europa zoekt men naar een manier om te reageren op het veranderende politieke landschap. In Duitsland doen mensen dat door maandenlang massaal te demonstreren, iets wat in Duitsland ongebruikelijk is. Plotseling dringt het besef door dat door de opkomst van de AfD de democratie gevaar kan lopen. Of zoals een hoogleraar politieke psychologie het beschrijft: "We leven in een "mooi-weer-democratie." We geloven dat democratie vanzelf tot stand komt. Wordt het ingewikkeld of vervelend, dan wil ik het niet meer."
Nieuwsuur
Buitenland
Deel artikel: