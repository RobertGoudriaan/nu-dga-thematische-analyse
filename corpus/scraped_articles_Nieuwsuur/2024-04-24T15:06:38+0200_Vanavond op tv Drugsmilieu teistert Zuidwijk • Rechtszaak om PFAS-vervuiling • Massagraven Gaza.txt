Vanavond op tv: Drugsmilieu teistert Zuidwijk • Rechtszaak om PFAS-vervuiling • Massagraven Gaza
2024-04-24T15:06:38+0200
https://nos.nl/nieuwsuur/artikel/2517999-vanavond-op-tv-drugsmilieu-teistert-zuidwijk-rechtszaak-om-pfas-vervuiling-massagraven-gaza

Drie maanden geleden werd de Zuidwijk in Rotterdam getroffen door een enorme explosie, met drie doden en verwoest woningblok tot gevolg. Vermoedelijk ging het om een drugslab.
De explosie staat niet op zich. In de wijk gaan armoede en drugscriminaliteit hand in hand. Nieuwsuur gaat langs in de wijk.
De Nederlandse Staat doet onvoldoende om burgers te beschermen tegen de gevaren van PFAS. Daarmee schendt de Staat de mensenrechten. Dat betogen 11 organisaties die vandaag gezamenlijk naar de rechter stappen om van de overheid de directe sluiting te eisen van fabrieken die PFAS maken. Wat zijn de zorgen van deze partijen? Hun advocaat Geert Jan Knoops is te gast in de studio.
De Verenigde Naties roepen op tot een "helder, transparant en betrouwbaar onderzoek" naar de massagraven die zijn ontdekt bij twee grote ziekenhuizen in Gaza. Het Al-Shifa-ziekenhuis in Gaza-Stad en het Nasser-ziekenhuis in Khan Younis werden eerder door het Israëlische leger bestormd. Volgens Israël gebruikten Hamas-strijders de ziekenhuizen om zich in te verschuilen. Na het vertrek van de Israëlische troepen werden rondom de ziekenhuizen massagraven gevonden.
Nieuwsuur
Binnenland
Deel artikel: