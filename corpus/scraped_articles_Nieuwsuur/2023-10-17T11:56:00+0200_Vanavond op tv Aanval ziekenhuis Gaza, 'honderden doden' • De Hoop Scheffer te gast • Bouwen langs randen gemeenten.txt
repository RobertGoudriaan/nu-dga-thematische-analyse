Vanavond op tv: Aanval ziekenhuis Gaza, 'honderden doden' • De Hoop Scheffer te gast • Bouwen langs randen gemeenten
2023-10-17T11:56:00+0200
https://nos.nl/nieuwsuur/artikel/2494397-vanavond-op-tv-aanval-ziekenhuis-gaza-honderden-doden-de-hoop-scheffer-te-gast-bouwen-langs-randen-gemeenten

Palestijnse gezondheidsautoriteiten zeggen dat bij een Israëlische luchtaanval op een ziekenhuis in Gaza-Stad honderden mensen om het leven zijn gekomen. Ze gaan uit van minstens 500 doden. Israël zegt dat nog niet te zeggen valt wat de oorzaak van de gemelde explosies is geweest. In de uitzending het laatste nieuws.
De wereldorde is door oorlogen en nieuwe machtsblokken aan het veranderen. Oud-NAVO-baas Jaap de Hoop Scheffer is te gast om zijn licht te schijnen op de laatste ontwikkelingen.
Het Economisch Instituut voor de Bouw pleit in een rapport voor soepelere regels om huizen te bouwen aan de rand van gemeenten. Demissionair minister De Jonge bespreekt dat plan in de Tweede Kamer, en ook provincies lijken er steeds meer voor te voelen.
Het zou goed nieuws zijn voor woningzoekenden in onder meer Landsmeer. Daar is de wachttijd voor een sociale huurwoning momenteel 22 jaar, het langst van Nederland. Omdat het dorp tussen twee natuurgebieden en de A10 in ligt, is nieuwe huizen bouwen nu lastig.
Nieuwsuur
Buitenland
Deel artikel: