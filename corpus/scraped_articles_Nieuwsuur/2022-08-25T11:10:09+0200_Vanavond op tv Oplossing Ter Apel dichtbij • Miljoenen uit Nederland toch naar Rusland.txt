Vanavond op tv: Oplossing Ter Apel dichtbij? • Miljoenen uit Nederland toch naar Rusland
2022-08-25T11:10:09+0200
https://nos.nl/nieuwsuur/artikel/2441975-vanavond-op-tv-oplossing-ter-apel-dichtbij-miljoenen-uit-nederland-toch-naar-rusland

Gemeenten, het COA en het ministerie zijn dichtbij een deal over de opvang van asielzoekers. Niet toevallig op de dag dat Artsen Zonder Grenzen een team inzet bij het aanmeldcentrum in Ter Apel. De problemen in Ter Apel stonden vandaag hoog op de agenda van bestuurlijk Nederland. Er moet iets gebeuren. Wat al die overleggen hebben opgeleverd en hoe de bijna-deal eruitziet bespreken we met de Tilburgse burgemeester Theo Weterings van de Vereniging van Nederlandse Gemeenten (VNG).
Na de start van de oorlog in Oekraïne hebben veel Nederlandse gemeenten hun goedkope energiecontracten met Gazprom Energy opgezegd. Het ministerie van Economische Zaken wil namelijk niet dat Nederland onnodig bijdraagt aan de Russische staatskas. Maar de kosten van nieuwe contracten die vervolgens afgesloten moeten worden, liggen extreem veel hoger. Er worden tientallen miljoenen extra uitgegeven. En daar profiteert Rusland toch van. Te gast is Jakob de Haan, hoogleraar politieke economie aan de Universiteit Groningen
Nieuwsuur
Binnenland
Deel artikel: