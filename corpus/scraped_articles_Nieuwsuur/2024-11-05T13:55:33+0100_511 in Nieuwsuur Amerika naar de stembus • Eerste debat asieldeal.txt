5/11 in Nieuwsuur: Amerika naar de stembus • Eerste debat asieldeal
2024-11-05T13:55:33+0100
https://nos.nl/nieuwsuur/artikel/2543329-5-11-in-nieuwsuur-amerika-naar-de-stembus-eerste-debat-asieldeal

Kamala Harris en Donald Trump zijn verwikkeld in een nek-aan-nekrace om het Witte Huis. Vandaag is de laatste dag dat de Amerikanen kunnen stemmen. Al zo'n 80 miljoen kiezers hebben hun stem uitgebracht, meer dan de helft van het totale aantal kiezers in 2020. Komende nacht worden de uitslagen verwacht, al kan het dan nog dagen duren tot de definitieve winnaar bekend is.
We spreken verslaggever Eelco Bosch van Rosenthal in swing state Pennsylvania en correspondent Rudy Bouma in hoofdstad Washington D.C. We blikken terug op de campagnes met Amerikakenner Koen Petersen.
In Den Haag werd vandaag voor het eerst sinds het reces door de hoofdrolspelers gesproken over de moeizaam tot stand gekomen asieldeal. Zoals het terugsturen van Syriërs naar veilige gebieden en sobere opvang voor asielzoekers. Hoe zien de coalitiepartijen dat voor zich? Wij spraken de vier onderhandelaars.
Nieuwsuur
Binnenland
Deel artikel: