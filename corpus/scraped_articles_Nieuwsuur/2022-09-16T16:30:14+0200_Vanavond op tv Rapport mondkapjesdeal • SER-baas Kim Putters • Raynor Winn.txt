Vanavond op tv: Rapport mondkapjesdeal • SER-baas Kim Putters • Raynor Winn
2022-09-16T16:30:14+0200
https://nos.nl/nieuwsuur/artikel/2444841-vanavond-op-tv-rapport-mondkapjesdeal-ser-baas-kim-putters-raynor-winn

Het langverwachte rapport van Deloitte over de mondkapjesdeal van Sywert van Lienden is af. Wat staat er in? En wat zijn de consequenties?
Politiek duider Arjan Noorlander legt het uit. Met hem bespreken we ook de plannen uit de miljoenennota, die al in handen is van de NOS.
Kim Putters is vanaf vandaag de nieuwe voorzitter van de Sociaal Economische Raad. Wat zijn zijn doelen? En hoe gaat hij die bereiken in 'Nederland polderland' nu de politiek nauwelijks nog in staat lijkt grote crises op te lossen?
Kim Putters is te gast in de studio.
In het boek Het zoutpad, uit 2018, beschreef schrijfster Raynor Winn hoe zij en haar man Moth werden getroffen door een dubbel noodlot. Moth kreeg een potentieel dodelijke hersenziekte en ze werden hun huis uitgezet na een verkeerde investering.
Maar ze zaten niet bij de pakken neer. Als dakloos duo liepen ze het beroemde Zoutpad langs de kust in zuidwest Engeland. Van het boek over hun wandeltocht werden alleen al in Nederland 200.000 exemplaren verkocht. Inmiddels heeft het duo weer onderdak, Nieuwsuur spreekt met Winn over haar leven én haar nieuwe boek.
Nieuwsuur
Binnenland
Deel artikel: