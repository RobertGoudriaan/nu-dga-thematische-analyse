Vanavond op tv: De Turkse verkiezingen â€¢ Stakende scenarioschrijvers
2023-05-14T15:07:08+0200
https://nos.nl/nieuwsuur/artikel/2475077-vanavond-op-tv-de-turkse-verkiezingen-stakende-scenarioschrijvers

In Turkije zijn vanochtend de stemlokalen opengegaan voor de presidents- en parlementsverkiezingen. Het beloven de spannendste verkiezingen in jaren te worden, waarbij zittend president Erdogan de strijd aangaat met oppositieleider Kilicdaroglu. Het lijkt een nek-aan-nekrace te worden.
We bespreken het laatste nieuws met Turkije-correspondent Mitra Nazar. Ook zijn we bij de alevieten, een stroming binnen de islam waar oppositieleider Kilicdaroglu deel van uitmaakt. En verslaggever Jan Eikelboom is in het gebied dat drie maanden geleden werd getroffen door een zware aardbeving. Welke gevolgen heeft die aardbeving op het stemgedrag van de Turken?
De scenarioschrijvers in Hollywood leggen opnieuw het werk neer. Ze willen meer salaris en betere afspraken over vernieuwingen als streamingdiensten en AI. Het werk aan bijvoorbeeld The Handmaid's Tale en een Game of Thrones-spinoff is al stilgelegd. Zitten we straks allemaal zonder onze favoriete series op de streamingdiensten? En hoe zit het met de schrijvers in Nederland?
Nieuwsuur
Binnenland
Buitenland
Deel artikel: