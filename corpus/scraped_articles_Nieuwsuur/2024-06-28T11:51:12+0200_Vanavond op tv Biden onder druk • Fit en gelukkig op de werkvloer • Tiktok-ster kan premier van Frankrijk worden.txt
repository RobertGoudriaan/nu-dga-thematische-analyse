Vanavond op tv: Biden onder druk • Fit en gelukkig op de werkvloer • Tiktok-ster kan premier van Frankrijk worden
2024-06-28T11:51:12+0200
https://nos.nl/nieuwsuur/artikel/2526455-vanavond-op-tv-biden-onder-druk-fit-en-gelukkig-op-de-werkvloer-tiktok-ster-kan-premier-van-frankrijk-worden

Biden's optreden in het verkiezingsdebat met Trump van gisteravond leidt onder Democraten tot grote bezorgdheid over zijn kandidatuur. Zijn aarzelende en soms incoherente antwoorden veroorzaken paniek binnen de partij, waardoor de discussie over of hij de kandidaat voor de komende presidentsverkiezingen zou moeten zijn, opnieuw wordt aangewakkerd.
Nederland heeft momenteel een historisch krappe arbeidsmarkt, en tegen die achtergrond trekken werkgevers steeds meer uit de kast om hun personeel gezond en gelukkig te houden. Bedrijven bieden hun werknemers comfort op kantoor in de vorm van sport en gezond eten. Dat is een behoorlijke investering voor werkgevers, maar het heeft een positief effect op het verzuim. Worden de kantoorsportschool en de kantoorbarista het nieuwe normaal op de werkvloer?
Op Tiktok is hij een megaster en volgens peilingbureau's kan niet worden uitgesloten hij premier van Frankrijk wordt. Overmorgen is de eerste ronde van de Franse parlementsverkiezingen De 28-jarige Jordan Bardella en zijn radicaal-rechtse partij Rassemblement National lijken die te winnen.
Nieuwsuur
Binnenland
Deel artikel: