Vanavond op tv: Slag om de Donbas • Oekraïne richting EU • Ziekenhuizen onder vuur
2022-04-19T13:48:40+0200
https://nos.nl/nieuwsuur/artikel/2425701-vanavond-op-tv-slag-om-de-donbas-oekraine-richting-eu-ziekenhuizen-onder-vuur

De strijd om de Donbas in Oost-Oekraïne is nu echt begonnen. De slag om de regio werd verwacht sinds de Russen zich terugtrokken uit de omgeving rond de hoofdstad Kiev. Wat is er bekend over het offensief? Oud-generaal Mart de Kruif is te gast.
De Oekraïense president Volodymyr Zelensky heeft de ingevulde vragenlijst van de Europese Unie voor lidmaatschap overhandigd. Hij hoopt "in de komende weken" kandidaat-lidstaat te zijn. De opname van een lidstaat in de EU is een langdurig proces waarbij een land ook hervormingen moet doorvoeren. Wat gaat dat betekenen voor Oekraïne? Want niet alle EU-landen steunen de aanvraag. We spreken met Ihor Zhovkva, naaste adviseur van Zelensky, hij gaat (mede) over de aanvraag voor het EU-lidmaatschap.
Volgens de wereldgezondheidsorganisatie (WHO) zijn sinds het begin van de oorlog met Rusland in Oekraïne ruim honderd aanvallen op ziekenhuizen, ambulances en medisch personeel geteld. Verslaggever Rudy Bouma is in het oosten van Oekraïne, waar hij bij hoge uitzondering mag filmen in een ziekenhuis.
Hij zit er nog geen jaar, maar nu al lijkt zijn aanstelling een voltreffer. Pers en publiek juichen, en zijn musici lopen met hem weg: chef-dirigent Lorenzo Viotti van de Nationale Opera en Het Nederlands Philharmonisch Orkest. De 32-jarige Zwitser werkt bovendien als een magneet op jongeren. En dat is hard nodig, want het publiek voor pakweg Mozart, Verdi en Mahler vergrijst in rap tempo.
Nieuwsuur
Binnenland
Deel artikel: