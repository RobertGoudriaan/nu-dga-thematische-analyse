Vanavond op tv: Dodenherdenking met veiligheidsmaatregelen • Dido Michielsen over haar Indische familiegeschiedenis
2024-05-04T15:21:34+0200
https://nos.nl/nieuwsuur/artikel/2519215-vanavond-op-tv-dodenherdenking-met-veiligheidsmaatregelen-dido-michielsen-over-haar-indische-familiegeschiedenis

We blikken uitgebreid terug op de herdenkingen in Nederland, in het bijzonder op de Nationale Dodenherdenking op de Dam. Daar moesten bezoekers zich vooraf aanmelden en waren maximaal 10.000 mensen welkom. Burgemeester Halsema van Amsterdam en de politie besloten daartoe vanwege de toegenomen spanning in de maatschappij en een grote actiebereidheid.
We spreken onder meer met Wim van de Donk, voorzitter van het Nationaal Comité 4 en 5 mei.
Ook kijken we naar andere herdenkingen door het hele land. We stellen de vraag: moeten we tijdens Dodenherdenking ook stilstaan bij oorlogs- en geweldslachtoffers die omkwamen bij andere conflicten dan de Tweede Wereldoorlog?
Schrijfster Dido Michielsen houdt vandaag de 4 mei-voordracht in de Nieuwe Kerk in Amsterdam. Ter voorbereiding op haar bijdrage dook ze in haar Indische verleden en dat van haar vader.
Hij was militair bij het Nederlandsch-Indische KNIL-leger en werd in de Tweede Wereldoorlog op het 'helleschip' Kyoko Maru naar Japan gevaren. Was hij een slachtoffer, een dader of misschien allebei?
Nieuwsuur
Binnenland
Deel artikel: