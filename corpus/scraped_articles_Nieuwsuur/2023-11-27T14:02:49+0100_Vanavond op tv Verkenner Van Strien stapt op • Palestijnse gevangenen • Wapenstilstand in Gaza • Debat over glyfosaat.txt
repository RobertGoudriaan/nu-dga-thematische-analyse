Vanavond op tv: Verkenner Van Strien stapt op • Palestijnse gevangenen • Wapenstilstand in Gaza • Debat over glyfosaat
2023-11-27T14:02:49+0100
https://nos.nl/nieuwsuur/artikel/2499451-vanavond-op-tv-verkenner-van-strien-stapt-op-palestijnse-gevangenen-wapenstilstand-in-gaza-debat-over-glyfosaat

Gom van Strien zou vandaag eigenlijk de eerste gesprekken met partijleiders hebben als verkenner. Maar vanwege het NRC-artikel van dit weekend, waarin hij in verband werd gebracht met fraude bij een eerdere werkgever, stapt hij op. De PVV heeft inmiddels Ronald Plasterk aangedragen als vervanger.
We praten over de laatste ontwikkelingen met politiek duider Nynke de Zoeten.
Vandaag is de vierde en daarmee ook laatste dag van de wapenstilstand in de oorlog tussen Israël en Hamas. Beide partijen hebben aangegeven open te staan voor een verlenging. Maar of die er ook echt komt, is nog niet duidelijk.
We kijken wat de wapenstilstand tot nu toe heeft opgeleverd, voor de burgers en bijvoorbeeld de humanitaire hulp aan Gaza.
Tijdens de vierdaagse wapenstilstand zijn naast Israëlische gijzelaars, ook Palestijnse gevangen vrijgelaten. Wie zijn zij en waarom zaten ze vast in Israël?
Onlangs werd besloten dat het omstreden onkruidmiddel glyfosaat de komende tien jaar nog gebruikt mag worden in de EU. Daar is niet iedereen blij mee, want het middel wordt in verband gebracht met gezondheidsklachten, waaronder de ziekte van Parkinson.
In onze uitzending een debat tussen Bas Bloem, hoogleraar neurologie, en Ron Mulders van LTO Nederland.
Nieuwsuur
Binnenland
Deel artikel: