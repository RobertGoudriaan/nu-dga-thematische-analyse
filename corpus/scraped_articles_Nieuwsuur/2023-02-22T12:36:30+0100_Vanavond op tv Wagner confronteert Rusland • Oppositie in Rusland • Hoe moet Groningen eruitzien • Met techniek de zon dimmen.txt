Vanavond op tv: Wagner confronteert Rusland • Oppositie in Rusland • Hoe moet Groningen eruitzien? • Met techniek de zon dimmen
2023-02-22T12:36:30+0100
https://nos.nl/nieuwsuur/artikel/2464826-vanavond-op-tv-wagner-confronteert-rusland-oppositie-in-rusland-hoe-moet-groningen-eruitzien-met-techniek-de-zon-dimmen

Het Russische huurlingenleger Wagner Group beschuldigt de Russische legertop van sabotage en gebrek aan steun en munitie. De baas van Wagner publiceert nu foto's waarop naar verluidt de lichamen van zijn soldaten te zien zijn, die binnen 24 uur in een gevecht in Bachmoet zijn omgekomen.
Status-6 (Military & Conflict News)
@Archer83Able
The head of Russia's Wagner PMC, Yevgeny Prigozhin, published a photo reportedly showing the bodies of Wagnerovites that were killed in combat within 24 hours in Bakhmut. https://t.co/SJmdttUPZn
13:59
22 februari 2023
Morgen is het exact een jaar geleden dat Vladimir Poetin het bevel gaf voor de invasie van Oekraïne. Tienduizenden Russische soldaten sneuvelen inmiddels aan het front. Toch is er in Rusland nauwelijks protest zichtbaar. Oppositieleiders zijn monddood gemaakt, in de loop der jaren in de gevangenis beland, of nog erger: vermoord. Zoals Boris Nemtsov. De belangrijkste politieke tegenstander van president Poetin werd zeven jaar geleden op straat doodgeschoten. We spreken zijn dochter, Zhanna Nemtsova, die vanuit het buitenland het werk van haar vader voortzet.
De aardbevingen in Groningen hebben voor veel stress en leed gezorgd bij de inwoners. En na 12 jaar zijn de problemen nog steeds niet opgelost. Vrijdag komt de parlementaire enquete over de rol van alle betrokken instanties naar buiten. Ondertussen maken veel Groningers zich zorgen over hun sfeervolle dorpjes. Veel authentieke huizen en boerderijen moeten worden herbouwd. Ze zijn bang dat hun provincie in een grote vinexwijk verandert. Rijksbouwmeester Francesco Veenstra is te gast.
Luke Isemans, mede-oprichter van een in Mexico gevestigde start-up genaamd Make Sunsets, heeft een controversiële aanpak tegen de opwarming van de aarde. Met grote weerballonnen gevuld met chemicaliën verduistert hij de zon een beetje. De techniek, die bekend staat als stratosferische aërosolinjectie, bootst de impact van vulkanen na. Maar niet iedereen is enthousiast. Sommige experts vrezen dat de techniek een gevaarlijk precedent kan scheppen voor landen of particuliere bedrijven om zich met de atmosfeer van de planeet te bemoeien.
Te gast in de studio is onze klimaatverslaggever, Marijn Duintjer Tebbens.
Nieuwsuur
Binnenland
Deel artikel: