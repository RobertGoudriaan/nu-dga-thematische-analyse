Vanavond op tv: Zelensky bij EU • Aardbeving: dodental loopt op • Trage verduurzaming industrie • Vergeten Oekraïens dorp
2023-02-09T13:35:25+0100
https://nos.nl/nieuwsuur/artikel/2463105-vanavond-op-tv-zelensky-bij-eu-aardbeving-dodental-loopt-op-trage-verduurzaming-industrie-vergeten-oekraiens-dorp

De Oekraïense president Volodymyr Zelensky is vandaag in Brussel waar hij het Europees Parlement toesprak in een speciale zitting. Later op de dag is hij bij een bijeenkomst van de 27 EU-regeringsleiders, waar hij spreekt over extra militaire steun voor Oekraïne. Te gast is bijzonder hoogleraar Oorlogsstudies Frans Osinga.
Het dodental als gevolg van de aardbevingen in Turkije en Syrië is inmiddels opgelopen tot ruim 19.000. Hoe worden de begrafenissen geregeld van alle slachtoffers? We spreken uitvaartondernemer Semih Altay, die drie medewerkers naar Turkije heeft gestuurd om mensen te helpen bij het bergen. Ook schakelen we met onze verslaggever Siebe Sietsma in het rampgebied.
In het klimaatakkoord van 2019 staat dat Nederland als geheel in 2030 ongeveer de helft minder broeikasgassen moet uitstoten, ten opzichte van 1990. Het kabinet wil zelfs 55 procent minder CO2-uitstoot. De industrie moet een deel van die reductie voor z'n rekening nemen. Om dat op tijd voor elkaar te krijgen wil het kabinet een-op-een afspraken maken met de twintig grootste uitstoters.
Het Oekraïense dorpje Hrakove, een uur rijden van Charkov, is sinds september bevrijd. Maar dat betekent niet dat het er nu fijn wonen is. De bewoners zijn alles kwijt, er zijn geen gas, water en elektra én op veel plekken liggen ook nog mijnen.
Nieuwsuur
Binnenland
Deel artikel: