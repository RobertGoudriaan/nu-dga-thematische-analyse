Vanavond op tv: Asielopvang gat in de markt • Wanneer einde aan inflatie? • Toekomst Britse monarchie
2023-05-05T13:46:17+0200
https://nos.nl/nieuwsuur/artikel/2473936-vanavond-op-tv-asielopvang-gat-in-de-markt-wanneer-einde-aan-inflatie-toekomst-britse-monarchie

Vorige week werd bekend dat er duizenden extra opvangplekken voor asielzoekers nodig zijn. Maar ook de crisisnoodopvang barst inmiddels uit z'n voegen. De kosten daarvan lopen per veiligheidsregio aardig op. Want de asielzoekersbranche blijkt voor veel bedrijven een gat in de markt.
De Europese Centrale Bank (ECB) verhoogt de rente opnieuw, dit keer met een kwart procentpunt. De bank neemt de maatregel omdat de inflatie in Europa nog altijd te hoog wordt geacht. De bedoeling van de verhoging is dat de economie daarop afkoelt. Het kost dan bijvoorbeeld meer om geld te lenen, zowel voor investeringen als voor consumptie. We praten erover met onze huiseconoom Mathijs Bouman.
Het is bijna zover: de kroning van koning Charles III. Morgen legt Charles samen met zijn vrouw Camilla de route van Buckingham Palace naar Westminster Abbey af. Daar wordt één van de dertien kronen uit de collectie op zijn hoofd geplaatst. Charles zal de kroon maar één keer dragen. Het is een uitgebreide ceremonie met veel oude relieken en tradities, maar wat gebeurt er als de kroon straks weer in de kast staat? Hoe ziet de toekomst van de Britse monarchie eruit?
Nieuwsuur
Binnenland
Deel artikel: