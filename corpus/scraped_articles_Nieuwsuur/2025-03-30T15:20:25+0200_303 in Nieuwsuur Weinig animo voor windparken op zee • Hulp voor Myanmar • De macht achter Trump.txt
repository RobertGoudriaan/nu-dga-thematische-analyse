30/3 in Nieuwsuur: Weinig animo voor windparken op zee • Hulp voor Myanmar • De macht achter Trump
2025-03-30T15:20:25+0200
https://nos.nl/nieuwsuur/artikel/2561686-30-3-in-nieuwsuur-weinig-animo-voor-windparken-op-zee-hulp-voor-myanmar-de-macht-achter-trump

Afgelopen jaren werden er grote windparken gebouwd op de Noordzee. Het kabinet wil dat er nog veel meer windmolens bij komen. De ambitie: over zeven jaar moet driekwart van wat heel Nederland nu aan elektriciteit gebruikt, van de windmolens op zee komen. Maar er lijken nog maar weinig partijen geïnteresseerd om die windmolens te bouwen.
In Myanmar komt na de aardbeving van vrijdag de hulp van landen uit de regio op gang. Er is hulp onderweg uit India, China, Thailand, Maleisië, Singapore en Rusland. De meeste hulp komt door de lucht of over zee, China stuurde teams met reddingswerkers over land. Het militaire regime zegt dat er ongeveer 1700 doden zijn geteld, 3400 gewonden en 300 vermisten. Ons camerateam is in het gebied.
Elon Musk en zijn DOGE trekken in de kring rond Donald Trump dan wel de aandacht, maar volgens kenners zijn zij slechts de stoottroepen van deze man: Russel Vought, architect achter veel conservatieve plannen van de regering Trump. Hij is de architect achter Project 2025, een oer-conservatieve agenda. Ook Vought heeft sinds Trump tien weken geleden opnieuw aan de macht kwam een sleutelpositie in het Witte Huis gekregen.
Nieuwsuur
Binnenland
Deel artikel: