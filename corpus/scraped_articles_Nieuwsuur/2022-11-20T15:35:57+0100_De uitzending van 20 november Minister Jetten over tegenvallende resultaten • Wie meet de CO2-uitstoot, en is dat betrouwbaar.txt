De uitzending van 20 november: Minister Jetten over tegenvallende resultaten • Wie meet de CO2-uitstoot, en is dat betrouwbaar?
2022-11-20T15:35:57+0100
https://nos.nl/nieuwsuur/artikel/2453139-de-uitzending-van-20-november-minister-jetten-over-tegenvallende-resultaten-wie-meet-de-co2-uitstoot-en-is-dat-betrouwbaar

Pas tegen het ochtendgloren was er een akkoord op de klimaattop in Egypte. De landen zijn het eens geworden over de oprichting van een wereldwijd fonds voor landen die kwetsbaar zijn voor de gevolgen van klimaatverandering. Tegelijkertijd zijn er maar nauwelijks extra stappen gezet om de verdere opwarming van de aarde tegen te gaan.
Minister Rob Jetten (Klimaat) is te gast om de resultaten te bespreken.
Het verlagen van de uitstoot van broeikasgassen staat altijd centraal op een klimaatconferentie. Opmerkelijk genoeg wordt de uitstoot van de hoeveelheid broeikasgassen geschat door de landen zelf. Experts zien het gebruik van satelliet data als een doorbraak, met mogelijk verstrekkende gevolgen.
Johan Cruijff, Van Hanegem, Gullit: allemaal doken ze ooit de studio om een plaatje op te nemen. Zo groeiden de zingende voetballers uit tot een heus genre. Maar of ze daadwerkelijk goed kunnen zingen? Op de dag dat het WK van start gaat, blikt Nieuwsuur met oud- Oranjespelers terug op hun kortstondige zangcarrière.
Nieuwsuur
Binnenland
Buitenland
Deel artikel: