Vanavond op tv: Positie Boris Johnson • Wapenhandel floreert • Politieke kloof Frankrijk
2022-06-06T16:04:14+0200
https://nos.nl/nieuwsuur/artikel/2431656-vanavond-op-tv-positie-boris-johnson-wapenhandel-floreert-politieke-kloof-frankrijk

De Britse Conservatieve Partij stemt vanavond over de politieke toekomst van premier Johnson. Steeds meer partijgenoten willen dat Johnson vertrekt vanwege 'partygate', het schandaal rondom feestjes van overheidspersoneel tijdens lockdowns. In Nieuwsuur de laatste stand van zaken over de stemming.
De oorlog in Oekraïne leidt tot een enorme vraag naar wapens. Op de korte termijn zijn die voor het Oekraïense leger, voor de strijd. Op de langere termijn zal de wapenindustrie ook de effecten gaan merken van de door oorlog gestegen defensiebegrotingen.
In Nieuwsuur een reportage over dit onderwerp, in de studio is veiligheidsonderzoeker bij instituut Clingendael Danny Pronk te gast.
Zondag gaan de Fransen opnieuw naar de stembus, dit keer kiezen ze het parlement. Volgens de laatste peilingen haalt president Macron opnieuw een meerderheid. Maar voor het eerst moet hij rekening houden met twee grote oppositieblokken, radicaal rechts en radicaal links. Want meer kiezers zetten zich af tegen de heersende politiek.
Waardoor is die kloof gegroeid? Correspondent Saskia Dekkers onderzoekt dat in een tweeluik vanuit de Auvergne.
Nieuwsuur
Binnenland
Buitenland
Deel artikel: