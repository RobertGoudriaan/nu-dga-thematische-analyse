Vanavond op tv: Spermakwaliteit holt achteruit • Protesten Brazilië
2023-01-09T15:22:40+0100
https://nos.nl/nieuwsuur/artikel/2459240-vanavond-op-tv-spermakwaliteit-holt-achteruit-protesten-brazilie

Chemische stoffen in dagelijkse producten van plastic, crèmes en parfum - zogenoemde hormoonverstorende stoffen - zijn schadelijk voor de vruchtbaarheid en moeten aan banden worden gelegd. Dat zeggen de belangrijkste Nederlandse experts op dit gebied tegen Nieuwsuur.
Gisteren bestormden duizenden Bolsonaro-aanhangers het Braziliaanse Hooggerechtshof, het parlement en het presidentiële paleis in Brasilia. De politie wist de gebouwen na drie uur te ontruimen en zette daarbij onder meer traangas in. Ook vandaag was het onrustig. Honderden mensen zijn aangehouden, maar hoeveel mensen er exact zijn vastgezet is niet duidelijk.
We bespreken de gebeurtenissen tot nu toe met hoogleraar Latijns-Amerikaanse Studies Kees Koonings.
Nieuwsuur
Binnenland
Buitenland
Deel artikel: