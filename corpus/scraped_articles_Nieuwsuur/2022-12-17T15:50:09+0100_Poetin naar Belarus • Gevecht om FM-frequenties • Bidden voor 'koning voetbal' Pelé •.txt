Poetin naar Belarus • Gevecht om FM-frequenties • Bidden voor 'koning voetbal' Pelé •
2022-12-17T15:50:09+0100
https://nos.nl/nieuwsuur/artikel/2456755-poetin-naar-belarus-gevecht-om-fm-frequenties-bidden-voor-koning-voetbal-pele

De Russische president Vladimir Poetin bezoekt maandag Belarus. Daar ontmoet hij de Belarussische president Aleksandr Loekasjenko, zijn bondgenoot. Russische troepen vielen Oekraïne aan het begin van de oorlog vanaf Belarussisch grondgebied aan. De afgelopen maanden is de aanwezigheid van Russische strijdkrachten in Belarus toegenomen. Wat zal de ontmoeting betekenen voor de oorlog in Oekraïne? We praten erover met verslaggever Gert-Jan Dennekamp.
De radiowereld kijkt gespannen uit naar dinsdag. Dan doet de rechter uitspraak in een zaak die de macht van commerciele radioreuzen aan het wankelen kan brengen. Het gaat allemaal om FM-frequenties. Die zijn belangrijk, want bijna de helft van alle mensen luistert altijd nog via FM naar de radio. Maar in Nederland kunnen via FM-frequenties maximaal dertien zenders in heel Nederland worden uitgezonden.
Brazilië had vurig gehoopt om morgen in de finale te staan van het WK-voetbal, maar het mocht niet zo zijn. Winst in Qatar zou het ultieme eerbetoon zijn geweest aan de Braziliaanse voetballegende Pelé, die ernstig ziek is. Hij wordt ook door de huidige generatie voetballers nog steeds gezien als 'de koning van het voetbal', zoals hij in Brazilie wordt genoemd. Hij werd drie keer wereldkampioen voor Brazilie, De gezondheid van de 82-jarige Pelé is uiterst broos. Zijn naderende dood maakt veel los in zijn geboorteplaats waar ze een moeizame verhouding hebben met Pelé.
Nieuwsuur
Binnenland
Deel artikel: