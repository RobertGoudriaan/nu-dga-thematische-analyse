Vanavond op tv: Duitse rechtsextremisten opgepakt • Frozen Zoo behoudt bedreigde dieren • Waarom versoepelt China coronabeleid?
2022-12-07T16:11:22+0100
https://nos.nl/nieuwsuur/artikel/2455473-vanavond-op-tv-duitse-rechtsextremisten-opgepakt-frozen-zoo-behoudt-bedreigde-dieren-waarom-versoepelt-china-coronabeleid

In Duitsland zijn 25 leden en aanhangers van een extreemrechtse beweging opgepakt. Volgens de Duitse justitie waren zij van plan om gewapend het Duitse parlement te bestormen. Op meer dan honderd locaties in het hele land werden invallen gedaan. Het is een van de grootste anti-terrorismeacties in jaren. Te gast is terrorisme-expert Beatrice de Graaf.
Om het verlies van biodiversiteit tegen te gaan zijn verschillende initiatieven ontwikkeld. Een daarvan is de zogeheten Frozen Zoo in het Amerikaanse San Diego. Deze diepvriesdierentuin bevat de grootste collectie cellen, zaad en embryo's van gewervelde dieren ter wereld, veelal van dieren die met uitsterven worden bedreigd.
Na drie jaar zeer streng coronabeleid versoepelt China nu de maatregelen. Chinezen die geen ernstige symptomen hebben, hoeven niet langer naar een quarantainecentrum, maar mogen thuis uitzieken. Wie reist in China hoeft niet langer een recente test te laten zien. Zijn de versoelpelingen het gevolg van de protesten? Te gast is China-deskundige Jonathan Holslag.
Nieuwsuur
Binnenland
Deel artikel: