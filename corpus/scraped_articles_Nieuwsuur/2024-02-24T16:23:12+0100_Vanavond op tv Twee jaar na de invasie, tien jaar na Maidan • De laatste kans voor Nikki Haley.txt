Vanavond op tv: Twee jaar na de invasie, tien jaar na Maidan • De laatste kans voor Nikki Haley
2024-02-24T16:23:12+0100
https://nos.nl/nieuwsuur/artikel/2510224-vanavond-op-tv-twee-jaar-na-de-invasie-tien-jaar-na-maidan-de-laatste-kans-voor-nikki-haley

Precies twee jaar geleden startte de Russische invasie van Oekraïne. Met internationale experts analyseert Nieuwsuur hoe de oorlog ervoor staat en welke lessen er te trekken zijn. Vandaag spreken we Moestafa Najem, die in 2013 een van de initiatiefnemers was van de Maidan-protesten die Oekraïne voorgoed zouden veranderen.
De oud-journalist en oud-minister is sindsdien een belangrijke stem in zijn land. Hij verwijt het Westen te lang signalen van Poetins agressie te hebben genegeerd.
Bekijk hier alle interviews in deze serie, waarin we onder meer horen over "showman" Zelensky, de grootste strategische blunder van Poetin én het einddoel van de Russische president.
In de Amerikaanse staat South Carolina worden voorverkiezingen gehouden voor de Republikeinse Partij. Het lijkt de laatste kans voor Donald Trumps tegenstander Nikki Haley om in de race te blijven voor het presidentskandidaatschap van de partij.
De verwachting is dat ex-president Trump ruim wint. Haley komt uit South Carolina en was er gouverneur, maar in peilingen krijgt ze slechts een derde van de stemmers achter zich. Wat zien kiezers in Trump dat ze niet in zijn tegenkandidaten zien? We spreken correspondent Marieke de Vries.
Nieuwsuur
Binnenland
Deel artikel: