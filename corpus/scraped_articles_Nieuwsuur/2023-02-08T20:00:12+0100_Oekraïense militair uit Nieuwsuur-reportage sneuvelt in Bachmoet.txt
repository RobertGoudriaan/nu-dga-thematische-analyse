Oekra誰ense militair uit Nieuwsuur-reportage sneuvelt in Bachmoet
2023-02-08T20:00:12+0100
https://nos.nl/nieuwsuur/artikel/2463027-oekraiense-militair-uit-nieuwsuur-reportage-sneuvelt-in-bachmoet

Jan Eikelboom
verslaggever Nieuwsuur
Jan Eikelboom
verslaggever Nieuwsuur
Dima, een Oekra誰ense militair die onlangs werd geportretteerd in een Nieuwsuur-reportage, is gisteren omgekomen bij de strijd om Bachmoet. Dat heeft Arno Klijbroek van de Nederland-Oekra誰ense hulporganisatie De Leeuw Kyiv laten weten. Hij was een goede bekende van de gesneuvelde militair.
Dima, of 'Panama', zoals zijn strijdnaam luidde, was commandant bij de 93e Brigade, die al sinds 2014 strijd levert tegen de Russen. De afgelopen maanden werd de eenheid ingezet bij Bachmoet en Soledar.
Nieuwsuur sprak hem vlak voordat hij met zijn eenheid na een korte verlofperiode zou terugkeren naar het front. Hij sprak toen openhartig over zijn angsten: "Ik ben heel bang. Doodsbang. Maar als we niet vechten is er geen Oekra誰ne meer."
In Bachmoet ontsnapte Dima vorige week al ternauwernood aan de dood, vertelt Arno Klijbroek: "Hun positie was omsingeld en ze konden nog maar net op tijd een Russische granaat teruggooien die in hun verblijf was neergekomen". Vervolgens wisten Dima en zijn mannen zich uit de omsingeling te vechten. Gisteren werd een mijn hem alsnog fataal.
Dima is 45 jaar geworden. Hij laat een vrouw en twee kinderen achter.
Hieronder is de Nieuwsuur-reportage waar Dima in voorkomt te zien:
Nieuwsuur
Binnenland
Deel artikel: