1/2 in Nieuwsuur: De importtarieven van Trump • Kritische Russische artiesten gevlucht
2025-02-01T15:13:56+0100
https://nos.nl/nieuwsuur/artikel/2554100-1-2-in-nieuwsuur-de-importtarieven-van-trump-kritische-russische-artiesten-gevlucht

Donald Trump komt met forse importheffingen voor Canada en Mexico. Dat zal waarschijnlijk leiden tot hogere prijzen voor Amerikaanse consumenten. Het kan ook de start zijn van een wereldwijde handelsoorlog. En komt ook de EU aan de beurt? We bespreken het met ABN-econoom Rogier Quaedvlieg en onze Amerika-correspondent Sjoerd den Daas.
Na de inval in Oekraïne verklaarde Rusland ook het vrije woord de oorlog. Wie zich niet schikt naar de mores van het Kremlin, wordt vervolgd. En dus vluchtte de maatschappij-kritische artiest Noize MC met zijn vrouw en twee kinderen halsoverkop naar Litouwen. Hij liet daarbij in zijn vaderland een miljoenenpubliek achter. Nu verdient hij zijn geld - noodgedwongen - in Europa: we spreken de Russische zanger in Tilburg.
Nieuwsuur
Binnenland
Deel artikel: