Vanavond op tv: De verhoudingen tussen Europa en Taiwan • Officieel watertekort • Vergrijzing in Italië
2022-08-03T15:28:12+0200
https://nos.nl/nieuwsuur/artikel/2439291-vanavond-op-tv-de-verhoudingen-tussen-europa-en-taiwan-officieel-watertekort-vergrijzing-in-italie

De Amerikaanse politicus Nancy Pelosi heeft Taiwan inmiddels verlaten, maar in de confrontatie tussen de Verenigde Staten en China lopen de spanningen nog steeds hoog op. De EU lijkt zich meer op de achtergrond te houden. Wat is de rol van de EU in deze kwestie, en welke Europese banden zijn er met China en Taiwan?
Xiaoxue Martin, Azië-expert bij het Clingendael Instituut, vertelt over de verhoudingen tussen Europa en Taiwan, en China-correspondent Sjoerd den Daas legt uit welke rol China daarin speelt.
Door aanhoudende droogte is er inmiddels sprake van een "feitelijk watertekort", dat werd vandaag bekendgemaakt. Hoewel er nog geen extra maatregelen nodig zijn om dit terug te draaien, kunnen die in het geval van een drogere toekomst wel ingevoerd worden.
Welke creatieve manieren zijn er om brak of zout water alsnog te gebruiken, en kunnen die het watertekort oplossen?
Nieuwsuur staat deze week stil bij vergrijzing. Hoe speelt dat op verschillende plekken in de wereld, en hoe proberen landen dat probleem te tackelen? Vanavond deel 1: Italië, het land met de meeste 65-plussers van Europa.
Nog nooit kregen Italianen zo weinig kinderen als nu, dus doen ze er alles aan om het krijgen van kinderen aantrekkelijk te maken.
Nieuwsuur
Binnenland
Deel artikel: