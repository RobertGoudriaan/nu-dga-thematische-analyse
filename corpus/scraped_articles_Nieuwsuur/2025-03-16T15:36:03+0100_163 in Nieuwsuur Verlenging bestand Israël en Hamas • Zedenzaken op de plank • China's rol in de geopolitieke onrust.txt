16/3 in Nieuwsuur: Verlenging bestand Israël en Hamas? • Zedenzaken op de plank • China's rol in de geopolitieke onrust
2025-03-16T15:36:03+0100
https://nos.nl/nieuwsuur/artikel/2559852-16-3-in-nieuwsuur-verlenging-bestand-israel-en-hamas-zedenzaken-op-de-plank-china-s-rol-in-de-geopolitieke-onrust

In het noordelijke deel van de Gazastrook zijn gisteren doden en gewoden gevallen door een Israëlische droneaanval. Er zouden negen Palestijnen zijn gedood, onder wie vier journalisten, meldt persbureau Reuters. Volgens het Israëlische leger gaat het om leden van een terreurcel. Hoe moet het verder met het bestand tussen Israël en Hamas dat op 19 januari inging. Zes weken later liep de eerste fase af, zonder dat de tweede fase van start ging. We schakelen met correspondent Nasrah Habiballah.
Politie, Openbaar Ministerie (OM) en de rechtspraak slagen er nog altijd niet in om de eigen afspraken over doorlooptijden in zedenzaken na te komen. In 2019 zijn normen vastgesteld, maar die zijn sinds de invoering nog geen enkele keer gehaald. We spreken drie zedenrechercheurs over hoe hun werk is veranderd.
Waar Europese landen een weg proberen te vinden in de nieuwe verhoudingen op het wereldtoneel, kijkt China van een afstandje toe. De Chinezen zijn voorbereid op Donald Trump en proberen te profiteren van de barsten in de westerse wereldorde. Want, ziet onze correspondent in China, de geopolitieke chaos gaat ook aan Chinezen niet onopgemerkt voorbij.
Nieuwsuur
Binnenland
Deel artikel: