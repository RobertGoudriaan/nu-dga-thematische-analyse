Vanavond op tv: Nord Stream: VS waarschuwde Oekraïne • Trump voor de rechter • De toekomst van de visserij
2023-06-13T12:20:49+0200
https://nos.nl/nieuwsuur/artikel/2478742-vanavond-op-tv-nord-stream-vs-waarschuwde-oekraine-trump-voor-de-rechter-de-toekomst-van-de-visserij

De Amerikaanse CIA heeft Oekraïne in juni gewaarschuwd om de gaspijpleiding Nordstream niet op te blazen. Die waarschuwing deed de CIA niet zomaar. De Amerikanen waren namelijk gewaarschuwd. En wel door de Nederlandse MIVD, de Militaire Inlichtingen- en Veiligheidsdienst. Die dienst had via een Oekraïense bron gehoord van de plannen en lichtte de Amerikanen vervolgens in. Dat blijkt uit onderzoek van de gezamenlijke onderzoeksredactie van NOS en Nieuwsuur, samen met ARD en Die Zeitung.
De Tweede Kamer wil opheldering van oud-Tweede Kamervoorzitter Khadija Arib en oud-formatieverkenners Annemarie Jorritsma, Kajsa Ollongren, Wouter Koolmees en Tamara van Ark over hoe er in 2021 tijdens de kabinetsformatie is gesproken over toenmalig CDA'er Pieter Omtzigt.
Het gaat niet goed met de visserij in Nederland. Brandstofprijzen stijgen, milieuregels worden strenger en de bouw van windmolens op zee zorgt voor logistieke problemen. Steeds minder vissers hebben er vertrouwen in dat ze over een paar jaar nog een baan hebben. Kan het kabinet iets voor hen betekenen?
Ondertussen is ook aan wal steeds meer te zien dat de visserijsector het moeilijk heeft. Den Helder was vroeger het epicentrum van de visserij. Maar er zijn nog zo weinig vissers over dat de visafslag onlangs werd gesloten. "De hele haven is leeg."
Nieuwsuur
Binnenland
Buitenland
Deel artikel: