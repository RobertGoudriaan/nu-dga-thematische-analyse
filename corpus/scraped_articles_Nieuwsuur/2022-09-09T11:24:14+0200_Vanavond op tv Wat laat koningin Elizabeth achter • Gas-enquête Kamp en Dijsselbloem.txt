Vanavond op tv: Wat laat koningin Elizabeth achter? • Gas-enquête: Kamp en Dijsselbloem
2022-09-09T11:24:14+0200
https://nos.nl/nieuwsuur/artikel/2443935-vanavond-op-tv-wat-laat-koningin-elizabeth-achter-gas-enquete-kamp-en-dijsselbloem

Een dag na het overlijden van koningin Elizabeth klinken in het Verenigd Koninkrijk vooral woorden van dankbaarheid en eerbied aan het adres van de vorstin. Vanavond: wat is de politieke erfenis van de Britse koningin? En hoe zijn de reacties in voormalige koloniën van Groot-Brittannië?
Ook zijn we in het Schotse Balmoral, waar de bevolking herinneringen ophaalt aan Elizabeth, die graag verbleef in haar buitenverblijf Balmoral Castle. En we schakelen met verslaggever Marijn Duintjer Tebbens.
Volg hieronder het laatste nieuws.
De derde week van de parlementaire enquête aardgaswinning Groningen komt vandaag tot een einde met de verhoren van de oud-ministers Jeroen Dijsselbloem (Financiën) en Henk Kamp (Economische Zaken), de minister onder wiens leiding niet minder gas maar juist méér gas werd gewonnen. De parlementaire enquêtecommissie heeft daarover nog veel vragen. Politiek-verslaggever Nynke de Zoeten volgt de verhoren vandaag en is in de studio.
De Oekraïense president Volodymyr Zelensky meldt dat het leger bij het noordelijke tegenoffensief enkele dorpen op Rusland heeft heroverd. Kiev heeft tot dusver steeds geweigerd details bekend te maken om de militaire operatie in de regio Charkov niet in gevaar te brengen. Nu licht Zelensky een tip van de sluier op: Oekraïense militairen zouden sinds 1 september in totaal meer dan 1000 vierkante kilometer aan grondgebied heroverd hebben. Is er sprake van een kantelpunt?
Nieuwsuur
Binnenland
Deel artikel: