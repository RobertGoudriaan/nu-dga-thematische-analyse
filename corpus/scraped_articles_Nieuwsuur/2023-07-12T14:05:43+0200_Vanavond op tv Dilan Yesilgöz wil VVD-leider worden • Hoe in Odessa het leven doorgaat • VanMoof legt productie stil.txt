Vanavond op tv: Dilan Yesilgöz wil VVD-leider worden • Hoe in Odessa het leven doorgaat • VanMoof legt productie stil
2023-07-12T14:05:43+0200
https://nos.nl/nieuwsuur/artikel/2482527-vanavond-op-tv-dilan-yesilgoz-wil-vvd-leider-worden-hoe-in-odessa-het-leven-doorgaat-vanmoof-legt-productie-stil

Demissionair minister van Justitie en Veiligheid Dilan Yesilgöz wil de nieuwe lijsttrekker van de VVD worden. Op Twitter zegt ze "graag de verantwoordelijkheid te nemen om ons land nog mooier te maken". We spreken met SP-Kamerlid Peter Kwint, die veel met haar optrok toen ze beiden werkten als raadslid in Amsterdam. Politiek duider Arjan Noorlander vertelt over Yesilgöz' carrière tot nu toe in Den Haag.
Bijna iedere dag vallen er in Oekraïense steden doden door Russische raketten. De Oekraïense luchtverdediging moet ervoor zorgen dat het leven zo veel mogelijk door kan gaan, zo ook in de zuidelijke stad Odessa. Verslaggever Gert-Jan Dennekamp vertelt hoe de bewoners van de stad proberen de oorlog te vergeten.
Fietsenmerk VanMoof verkoopt tijdelijk geen nieuwe fietsen. Het Amsterdamse bedrijf zegt dat dit nodig is om de productie en levering van bestaande bestellingen in te kunnen halen, maar volgens bronnen zou het bedrijf kampen met financiële problemen. Hoe kon het bergafwaarts gaan met het razend populaire fietsmerk? Hoofdredacteur van tech-platform Bright Erwin van der Zande en financieel analist Corné van Zeijl geven tekst en uitleg.
Nieuwsuur
Binnenland
Deel artikel: