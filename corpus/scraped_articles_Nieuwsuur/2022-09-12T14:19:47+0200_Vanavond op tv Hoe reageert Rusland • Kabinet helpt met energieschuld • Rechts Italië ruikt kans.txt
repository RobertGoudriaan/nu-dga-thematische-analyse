Vanavond op tv: Hoe reageert Rusland? • Kabinet helpt met energieschuld • Rechts Italië ruikt kans
2022-09-12T14:19:47+0200
https://nos.nl/nieuwsuur/artikel/2444337-vanavond-op-tv-hoe-reageert-rusland-kabinet-helpt-met-energieschuld-rechts-italie-ruikt-kans

De verrassend snelle opmars van Oekraïense troepen ten oosten van Charkov zet voort. Volgens de Oekraïense legerleiding hebben troepen sinds gisteren meer dan twintig steden en dorpen heroverd. Hoe leggen de Russen hun verliezen uit, en wat is hun tegenreactie?
Het kabinet legt de laatste hand aan een plan om mensen te helpen die door de stijgende energieprijzen hun energierekening niet meer kunnen betalen. Als ze echt in betalingsproblemen komen en dreigen afgesloten te worden, nemen de overheid en de energiebedrijven de rekening over.
In de studio Marco Florijn, voorzitter van de NVVK, de branchevereniging voor schuldhulpverlening.
Nog precies twee weken en dan gaan de Italianen naar de stembus. Mario Draghi, in 2021 aangesteld als technocraat om de coronacrisis in goede banen te leiden, maakt na de regeringscrisis van afgelopen zomer plaats voor een gekozen regeringsleider.
De rechtse partijen, in het bijzonder het radicaal-rechtse Fratelli d'Italia, liggen stevig op kop. Daardoor kan Italië voor het eerst in zijn geschiedenis een vrouwelijke premier krijgen: de 45-jarige Giorgia Meloni, partijleider van Fratelli. Waar staat deze partij voor?
Nieuwsuur
Binnenland
Deel artikel: