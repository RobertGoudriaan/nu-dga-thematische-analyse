Vanavond op tv: 'Referenda' in Oekraïne • Problemen bij de bruine vloot
2022-09-23T15:02:13+0200
https://nos.nl/nieuwsuur/artikel/2445708-vanavond-op-tv-referenda-in-oekraine-problemen-bij-de-bruine-vloot

In vier bezette regio's in Oekraïne vinden de komende dagen 'referenda' plaats over aansluiting bij Rusland. Van een geloofwaardige, eerlijke en vrije stembusgang is geen sprake, maar president Poetin zal de 'uitslag' waarschijnlijk gebruiken om de bezette delen van Loegansk, Donetsk, Zaporizja en Cherson te annexeren.
De vrees is bovendien dat zodra de gebieden 'Russisch' zijn, Poetin een Oekraïense aanval op deze regio's kan gebruiken als legitimering voor een tegenreactie met nucleaire wapens. We bespreken de scenario's met verschillende deskundigen. Te gast in de studio is oud-NAVO-baas Jaap de Hoop Scheffer.
De bruine vloot, historische schepen die vaak met groepen varen, ligt onder vuur. Wéér overleed een passagier - een meisje van 12 - nadat een houten giek afbrak. Na eerdere ongevallen zou de sector verbeteringen doorvoeren en de keuringen zouden beter worden. De vraag is wat daar in de praktijk van terecht is gekomen. Zeker nu ook aan het licht is gekomen dat 15 procent van de schepen geen geldig keuringscertificaat heeft.
Nieuwsuur
Binnenland
Deel artikel: