Vanavond op tv: Daderprofiel lhbtq-geweld • Debat formatie• Geluidsoverlast Schiphol
2024-03-20T13:17:30+0100
https://nos.nl/nieuwsuur/artikel/2513510-vanavond-op-tv-daderprofiel-lhbtq-geweld-debat-formatie-geluidsoverlast-schiphol

Voor het eerst is er op basis van strafdossiers geanalyseerd wat de kenmerken en motieven zijn van personen die zijn veroordeeld voor fysiek, verbaal of online geweld tegen lhbtq-personen. De onderzoekers van Risbo, het aan de Erasmus Universiteit verbonden instituut dat dit onderzoek in opdracht het WODC heeft uitgevoerd, constateren bij 88 veroordeelde daders dat 95 procent van hen man is en dat drie kwart al bekend was bij justitie.
Vanavond zoomen we in op de uitkomsten van het rapport en spreken we met slachtoffers over hun ervaringen. Te gast is Khadija Arib, sinds kort voorzitter van de omwonendenraad Schiphol.
De Tweede Kamer debatteert vandaag over het eindverslag van informateur Kim Putters. Hij adviseert PVV, VVD, NSC en BBB om te onderhandelen over een kabinet op basis van een akkoord op hoofdlijnen. Politiek duider Arjan Noorlander praat ons bij over het debat en we peilen de stemming in Venlo, de thuisstad van PVV-leider Geert Wilders.
De staat heeft de belangen van omwonenden van Schiphol niet genoeg meegenomen in de besluiten rond het vliegverkeer op de luchthaven. Dat heeft de rechter beslist in een bodemprocedure over de geluidshinder rond de luchthaven, die werd aangespannen door een aantal omwonenden. Volgens de rechter heeft de overheid in strijd gehandeld met het Europees Verdrag voor de Rechten van de Mens, waarin het recht op een ongestoord privéleven is opgenomen. In de studio spreken we met Khadija Arib, voorzitter van de Maatschappelijke Raad Schiphol (MRS).
Nieuwsuur
Binnenland
Deel artikel: