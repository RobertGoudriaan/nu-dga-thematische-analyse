Vanavond op tv: Formatiegesprekken in lastige fase • Oekraïne-conferentie in Zwitserland • Overstromingen Rusland
2024-04-11T11:47:19+0200
https://nos.nl/nieuwsuur/artikel/2516349-vanavond-op-tv-formatiegesprekken-in-lastige-fase-oekraine-conferentie-in-zwitserland-overstromingen-rusland

Het lijkt erop dat de gesprekken tussen PVV, VVD, NSC en BBB in een moeizame fase zitten. De onderhandelingen over een hoofdlijnenakkoord lopen stroef. Zelfs als de vier partijen eruit komen, wordt het nieuwe kabinet "een verstandshuwelijk op zijn best", zei NSC-leider Omtzigt woensdag.
Vooral de verdeling van overheidsgeld zou een lastig punt zijn. Politiek verslaggever Arjan Noorlander praat ons bij.
Zwitserland houdt in juni een vredesconferentie met tientallen landen over de oorlog in Oekraïne. De basis van de gesprekken op de top is een vredesplan ontwikkeld door de Oekraïense president Zelensky en de Zwitserse minister van Buitenlandse Zaken.
Rusland noemt een dergelijke top "zinloos" als er geen rekening wordt gehouden met de Russische belangen. Kan de conferentie zonder Russische deelname toch iets bewerkstelligen? We blikken alvast vooruit met Oost-Europadeskundige Bob Deen.
Tienduizenden Russen en Kazachen hebben hun huis moeten achterlaten na grote overstromingen. Afgelopen vrijdag brak een dam bij de Kazachse grens als gevolg van hevige regenval. Duizenden huizen staan onder water. Het is onduidelijk of er slachtoffers zijn gevallen.
De schade is op veel plekken enorm. De autoriteiten reageren laks, klinkt het in sommige regio's. We bespreken de implicaties van de overstromingen en de overheidsrespons met Ruslandkenner Hubert Smeets.
Nieuwsuur
Binnenland
Deel artikel: