7/11 in Nieuwsuur: Europa's positie na winst Trump • Kritiek op asielminister Faber • Problemen met arbeidsmigranten
2024-11-07T15:32:19+0100
https://nos.nl/nieuwsuur/artikel/2543595-7-11-in-nieuwsuur-europa-s-positie-na-winst-trump-kritiek-op-asielminister-faber-problemen-met-arbeidsmigranten

Na de overwinning van Donald Trump bij de Amerikaanse presidentsverkiezingen, rijst de vraag: hoe sterk staat Europa? Tijdens de EU-top in Boedapest wordt daar over gesproken. Het antwoord lijkt niet hoopgevend, zeker nu Duitsland als machtigste land van Europa sinds gisteravond in een crisis verkeert. We bespreken het onder meer met NAVO-topmilitair Rob Bauer.
In het debat over de begroting van Asiel en Migratie is minister Faber hard in botsing gekomen met Kamerleden van onder meer SP, CDA, ChristenUnie en D66. Zij verwijten de minister niet met antwoorden op vragen te komen en hebben de indruk dat ze niet genoeg kennis van zaken heeft en dingen door elkaar haalt. We bespreken het met politiek duider Arjan Noorlander.
Gemeenten ervaren steeds meer problemen met arbeidsmigranten, onder meer vanwege de krappe woningmarkt, maar ook de huisvestingsomstandigheden zijn slecht. Nieuwsuur is in Noord-Limburg, waar veel bedrijven zitten die arbeidsmigranten inzetten.
Nieuwsuur
Binnenland
Deel artikel: