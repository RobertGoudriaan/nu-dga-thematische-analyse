Vanavond op tv: PVV grote winnaar van de verkiezingen
2023-11-23T13:18:34+0100
https://nos.nl/nieuwsuur/artikel/2498965-vanavond-op-tv-pvv-grote-winnaar-van-de-verkiezingen

De PVV is met 37 zetels de grote winnaar van de Tweede Kamerverkiezingen. Het initiatief voor het vormen van een regering ligt bij Geert Wilders.
We spreken met kiezers in het land hoe ze naar deze uitslag kijken, we kijken naar het PVV-programma in een internationale context en politiek duider Arjan Noorlander schuift aan in de studio.
De winst van de PVV maakt de tongen los in het buitenland. Geert Wilders is zeer EU-sceptisch. Correspondent Kysia Hekster legt uit waarom sommige van zijn buitenlandplannen moeilijk te verwezenlijken zijn.
Onze huiseconoom Mathijs Bouman vertelt wat de verkiezingsuitslag en een mogelijk rechts kabinet betekent voor onderwerpen als bestaanszekerheid, zorg en pensioen.
Nieuwsuur
Binnenland
Deel artikel: