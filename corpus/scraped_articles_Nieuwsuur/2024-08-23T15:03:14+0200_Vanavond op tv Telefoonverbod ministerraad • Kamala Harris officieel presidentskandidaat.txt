Vanavond op tv: Telefoonverbod ministerraad • Kamala Harris officieel presidentskandidaat
2024-08-23T15:03:14+0200
https://nos.nl/nieuwsuur/artikel/2534262-vanavond-op-tv-telefoonverbod-ministerraad-kamala-harris-officieel-presidentskandidaat

Premier Dick Schoof verbiedt mobiele telefoons en andere elektronica tijdens de wekelijkse ministerraad. De spullen moeten in een aparte kluis worden gelegd. "Spionagedreiging is van alle tijden en dit was een volstrekt vanzelfsprekende maatregel", aldus Schoof vanochtend in een toelichting. Hij benadrukt dat "elektronische devices" allemaal microfoons zijn en dat landen geïnteresseerd zijn in de besluitvorming van Nederland. Is deze maatregel terecht? Cybersecurity-expert Inge Bryan schuift aan in de studio.
Kamala Harris heeft vannacht officieel haar nominatie als presidentskandidaat aanvaard op het partijcongres in Chicago. Zoals bijna alle vicepresidenten voor haar, was Harris nogal onzichtbaar. Tot ze 21 juli in één klap door president Joe Biden als de nieuwe presidentskandidaat op het schild werd gehesen. Vrijwel geruisloos sloten alle partijgenoten zich vervolgens daar bij aan. Harris moet nu een eigen profiel krijgen. Hoe zal de Harris-doctrine eruit zien? We bespreken het in de studio met Amerikakenner Casper Thomas.
Nieuwsuur
Binnenland
Deel artikel: