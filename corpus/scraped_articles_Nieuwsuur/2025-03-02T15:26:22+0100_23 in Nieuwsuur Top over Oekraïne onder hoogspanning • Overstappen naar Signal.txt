2/3 in Nieuwsuur: Top over Oekraïne onder hoogspanning • Overstappen naar Signal?
2025-03-02T15:26:22+0100
https://nos.nl/nieuwsuur/artikel/2557927-2-3-in-nieuwsuur-top-over-oekraine-onder-hoogspanning-overstappen-naar-signal

De relatie tussen de VS en Oekraïne lijkt veel schade te hebben opgelopen na de openlijke, hooglopende ruzie tussen president Donald Trump en president Volodymyr Zelensky in het Witte Huis. Europese leiders zijn vanmiddag bij elkaar in Londen voor een top onder hoogspanning. Ze zullen het hebben over wat Europa méér kan doen om Oekraïne te helpen en hoe het continent snel meer kan samenwerken en investeren in veiligheid, nu Europese landen niet meer op rugdekking van de Amerikanen kunnen rekenen. We schakelen met EU-correspondent Kysia Hekster in Londen en te gast is Europakenner Rem Korteweg, verbonden aan Instituut Clingendael.
Berichtendienst Signal groeit onstuimig nu veel gebruikers een alternatief zoeken voor de apps van techgiganten die zich openlijk achter president Donald Trump hebben geschaard. En dan gaat het niet alleen om gezellige buurt- en familieapps, maar ook om de communicatie binnen bedrijven, overheden en organisaties. Signal belooft volledige bescherming van gegevens. Maar kan het die intenties waar blijven maken, nu de app ongekend hard groeit en opereert tussen techgiganten met hoge budgetten en machtige politieke vrienden. We spreken de topvrouw van Signal: Meredith Whittaker.
Nieuwsuur
Binnenland
Deel artikel: