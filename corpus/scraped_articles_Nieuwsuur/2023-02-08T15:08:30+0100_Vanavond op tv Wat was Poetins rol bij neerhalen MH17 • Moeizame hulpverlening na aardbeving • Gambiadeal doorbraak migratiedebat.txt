Vanavond op tv: Wat was Poetins rol bij neerhalen MH17? • Moeizame hulpverlening na aardbeving • Gambiadeal doorbraak migratiedebat?
2023-02-08T15:08:30+0100
https://nos.nl/nieuwsuur/artikel/2462994-vanavond-op-tv-wat-was-poetins-rol-bij-neerhalen-mh17-moeizame-hulpverlening-na-aardbeving-gambiadeal-doorbraak-migratiedebat

De Russische president Poetin heeft hoogstwaarschijnlijk toestemming gegeven voor het inzetten van de Buk-raket waarmee vlucht MH17 is neergeschoten boven Oekraïne. Dat blijkt uit telefoongesprekken die zijn opgevangen, zegt het internationale onderzoeksteam dat de ramp onderzoekt. Toch is er te weinig bewijs om een nieuwe rechtszaak te beginnen. Het onderzoek wordt daarom voorlopig gestaakt.
Door de sancties tegen Syrië en de burgeroorlog die er woedt, komt de hulpverlening na de aardbevingen moeilijk op gang. Wat doen hulporganisaties en overheden om er toch reddingswerkers en hulpgoederen te krijgen? Te gast is Akke Boere, operationeel manager bij Artsen zonder Grenzen.
Slechts 20 procent van alle uitgeprocedeerde asielzoekers in Europa wordt teruggestuurd naar het land van herkomst. De overige mensen zwerven zonder papieren door Europa en moeten zich in leven houden met zwart werk, drugshandel of prostitutie. De Oostenrijkse migratie-expert Gerald Knaus, bedenker van de EU-Turkijedeal, denkt een humane oplossing te hebben: deals met herkomstlanden sluiten om uitgeprocedeerden terug te nemen in ruil voor werkvisa. Duitsland heeft al zo'n afspraak met Gambia. Europacorrespondent Saskia Dekkers is in Gambia om te zien of de deal werkt.
Nieuwsuur
Buitenland
Deel artikel: