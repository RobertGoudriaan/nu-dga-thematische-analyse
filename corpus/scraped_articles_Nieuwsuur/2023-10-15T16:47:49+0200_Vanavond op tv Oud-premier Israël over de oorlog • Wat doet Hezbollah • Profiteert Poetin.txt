Vanavond op tv: Oud-premier Israël over de oorlog • Wat doet Hezbollah? • Profiteert Poetin?
2023-10-15T16:47:49+0200
https://nos.nl/nieuwsuur/artikel/2494180-vanavond-op-tv-oud-premier-israel-over-de-oorlog-wat-doet-hezbollah-profiteert-poetin

Het grondoffensief dat Israël wil uitvoeren in de Gazastrook is met zeker een paar dagen uitgesteld, schrijft The New York Times op basis van bronnen binnen het Israëlische leger. De aanval was volgens de krant oorspronkelijk gepland voor dit weekend.
Het geeft de inwoners van de Gazastrook wat meer tijd om een veiliger heenkomen te zoeken, al is het de vraag of er überhaupt veilige plekken in Gaza zijn. Volgens het Rode Kruis is de situatie er nu al zo erg dat "we afstevenen op een humanitaire catastrofe". Er is een tekort aan voedsel, drinkwater en medicijnen.
In de uitzending het laatste nieuws over de oorlog en we spreken de Israëlische oud-premier, -minister, en -generaal Ehud Barak.
Terwijl de spanning rondom het grondoffensief toeneemt, wordt het ook aan de noordgrens van Israël steeds spannender. Ook vandaag zijn er gevechten en beschietingen tussen Hezbollah en Israël. De aanvallen zijn heel gericht en het lijkt erop dat beide partijen een grootschalige escalatie proberen te voorkomen.
Maar een grote aanval van het Israëlische leger in Gaza zou daar verandering in kunnen brengen. Verslaggever Zainab Hammoud is in Hezbollah-bolwerk Bint Jbeil, vlakbij de Israëlische grens.
Oekraïne evacueert honderden burgers uit Israël. Bij het begin van de Russische invasie vluchtten veel Joodse Oekraïners naar Israël, nu haalt deze nieuwe oorlog ze in. Ondertussen vrezen Oekraïners dat de aandacht voor hún strijd verslapt, merkt verslaggever Gert-Jan Dennekamp in Kyiv. Kan Poetin daarvan profiteren?
Nieuwsuur
Binnenland
Deel artikel: