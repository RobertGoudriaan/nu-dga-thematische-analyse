12/1 in Nieuwsuur: Economisch instabiel Duitsland • Cyberaanval TU Eindhoven • Klimaatdemonstraties gericht tegen sponsors musea
2025-01-12T15:30:20+0100
https://nos.nl/nieuwsuur/artikel/2551490-12-1-in-nieuwsuur-economisch-instabiel-duitsland-cyberaanval-tu-eindhoven-klimaatdemonstraties-gericht-tegen-sponsors-musea

Over zes weken gaat Duitsland naar de stembus. De partij van bondskanselier Olaf Scholz - de SPD - staat er in de peilingen slecht voor, de rechts-radicale partij Alternative für Deutschland (AfD) juist goed. Dit weekend is de campagne echt van start gegaan. Intussen regent het slechtnieuwsberichten over de Duitse economie: amper groei en zelfs kans op krimp, de export neemt flink af en het aantal faillissementen neemt flink toe. Hoe gaat dat alles de verkiezingen beïnvloeden?
De Technische Universiteit Eindhoven is getroffen door een cyberaanval. In reactie daarop heeft de universiteit het interne netwerk offline gehaald. Tot en met in ieder geval morgen is daardoor geen onderwijs mogelijk, staat in een verklaring van de universiteit. Ook kunnen studenten en medewerkers onder meer niet bij hun mail. Wie er verantwoordelijk voor is, is nog onduidelijk. We spreken cybersecurity-expert Inge Bryan.
Demonstranten van Extinction Rebellion (XR) hebben gisteren opnieuw de A12 in Den Haag geblokkeerd. Ruim 700 actievoerders werden aangehouden. In december was voor de zevende keer was het Rijksmuseum doelwit van acties van XR. De actiegroep wil dat Het Rijksmuseum stopt met sponsoring door de ING-bank. Musea en andere kunstinstellingen zijn steeds vaker het doelwit van de milieubeweging. En daar krijgen de museumdirecteuren behoorlijke hoofdpijn van. Ze zijn het in veel gevallen eens met de uitgangspunten van de milieuclub. Maar ze kunnen niet zomaar afstand doen van commercieel geld vinden ze.
Nieuwsuur
Binnenland
Deel artikel: