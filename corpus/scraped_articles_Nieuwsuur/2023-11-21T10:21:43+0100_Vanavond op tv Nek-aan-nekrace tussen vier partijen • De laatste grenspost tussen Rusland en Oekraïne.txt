Vanavond op tv: Nek-aan-nekrace tussen vier partijen • De laatste grenspost tussen Rusland en Oekraïne
2023-11-21T10:21:43+0100
https://nos.nl/nieuwsuur/artikel/2498656-vanavond-op-tv-nek-aan-nekrace-tussen-vier-partijen-de-laatste-grenspost-tussen-rusland-en-oekraine

Het is de laatste campagnedag voor de Tweede Kamerverkiezingen. De eindsprint is razend spannend, met vier partijen die volgens de peilingen de grootste kunnen worden en met heel veel kiezers die hun stem nog niet hebben bepaald. Vanavond hebben de lijsttrekkers nog een kans om die twijfelaars te overtuigen in het slotdebat van de NOS. Politiek duider Arjan Noorlander volgt alle campagneontwikkelingen en blikt vooruit op morgen, verkiezingsdag.
Israël en Hamas buigen zich over een mogelijke deal over een tijdelijke gevechtspauze en daaraan gekoppeld de vrijlating van meerdere gijzelaars. We spreken erover met correspondent Nasrah Habiballah en hoogleraar Joodse studies Bart Wallet.
Oekraïners die willen vluchten voor de Russische bezetter hebben op dit moment nog één optie: de grensovergang bij de stad Soemy. Wie de oversteek wil wagen moet twee kilometer lopen door niemandsland over een hobbelige zandweg met kuilen. Verslaggever Gert-Jan Dennekamp sprak met Oekraïense vluchtelingen en met vrijwilligers die hen helpen.
Nieuwsuur
Binnenland
Deel artikel: