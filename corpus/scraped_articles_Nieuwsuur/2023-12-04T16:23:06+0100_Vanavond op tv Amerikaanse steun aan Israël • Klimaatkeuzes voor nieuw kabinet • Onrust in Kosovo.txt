Vanavond op tv: Amerikaanse steun aan Israël • Klimaatkeuzes voor nieuw kabinet • Onrust in Kosovo
2023-12-04T16:23:06+0100
https://nos.nl/nieuwsuur/artikel/2500338-vanavond-op-tv-amerikaanse-steun-aan-israel-klimaatkeuzes-voor-nieuw-kabinet-onrust-in-kosovo

Vanuit de Verenigde Staten is er steeds meer kritiek op de manier waarop Israël Hamas probeert uit te schakelen. Zo zei vicepresident Kamala Harris bijvoorbeeld dat ze vindt dat er "te veel onschuldige Palestijnen zijn omgekomen in de oorlog". Wat betekent dat voor de Amerikaanse steun aan Israël? We bespreken met het correspondent Verenigde Staten Marieke de Vries.
We spreken daarnaast Jason Lee van Save the Children. Hij is momenteel in Gaza en vertelt hoe het er een paar dagen na het staakt-het-vuren aan toe gaat.
De laatste ontwikkelingen in de oorlog tussen in Israël en Hamas kun je volgen in het liveblog van de NOS.
Vandaag kwam de Keuzewijzer Klimaat en Energie uit. Daarin schrijft een werkgroep van ambtenaren wat het komende kabinet moet doen op het gebied van klimaat. De belangrijkste conclusie: er is méér klimaatbeleid nodig.
En dat terwijl de PVV, de grote winnaar van afgelopen verkiezingen, juist pleit voor minder klimaatbeleid. Zo staat er in het verkiezingsprogramma dat "de Klimaatwet, het Klimaatakkoord en alle andere klimaatmaatregelen direct door de shredder" gaan, als het aan hen ligt.
In het noorden van Kosovo staan de etnisch-Albanese inwoners lijnrecht tegenover de Servische. Servië erkent de Kosovaarse onafhankelijkheid niet, en ziet het nog altijd als een Servische provincie. De spanningen lopen steeds hoger op en het leidde onlangs zelfs tot een gewapend conflict.
Europa-correspondent Saskia Dekkers ging erheen en tekende de verdeeldheid op.
De oorlog in Oekraïne wordt niet alleen beslist door wie het grootste leger heeft, maar ook de beste wapens. Dus zijn Rusland en Oekraïne nu verwikkeld in een nieuwe technologische wapenwedloop. De defensie-industrie draait op volle toeren. De drone is nog nooit zo massaal ingezet als nu.
Nieuwsuur
Binnenland
Buitenland
Deel artikel: