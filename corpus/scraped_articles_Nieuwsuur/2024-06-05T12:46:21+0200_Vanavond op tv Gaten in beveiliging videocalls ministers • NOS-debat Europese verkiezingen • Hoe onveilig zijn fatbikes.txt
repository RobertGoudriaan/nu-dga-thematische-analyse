Vanavond op tv: Gaten in beveiliging videocalls ministers • NOS-debat Europese verkiezingen • Hoe onveilig zijn fatbikes?
2024-06-05T12:46:21+0200
https://nos.nl/nieuwsuur/artikel/2523246-vanavond-op-tv-gaten-in-beveiliging-videocalls-ministers-nos-debat-europese-verkiezingen-hoe-onveilig-zijn-fatbikes

Een Duitse journalist kon in de afgelopen maanden relatief makkelijk informatie verzamelen over duizenden videoconferenties van overheidsinstellingen in meerdere Europese landen. Bij een aantal lukte het ook om in te bellen bij vergaderingen. Tegen Nieuwsuur zegt ze dat ze van negen recente vergaderingen van Nederlandse bewindslieden informatie heeft achterhaald, waaronder het gespreksonderwerp en de datum en tijd van de vergadering.
Morgen kunnen Nederlanders stemmen voor het Europees Parlement. Europese lijsttrekkers van de negen grootste partijen gaan vanavond in NOS Europa Kiest: het Debat met elkaar in debat over thema's als veiligheid, migratie en landbouw. Met politiek duider Nynke de Zoeten bespreken we de belangrijkste momenten en blikken we terug op de campagnes.
Er wordt veel geklaagd over gebruikers van elektrische fietsen. Vooral overlast door fatbikes is velen een doorn in het oog. E-bikes mogen maximaal 25 kilometer per uur als de gebruiker geen helm draagt, maar in de praktijk wordt die regel vaak ontdoken.
Onder meer Veilig Verkeer Nederland en de Fietsersbond willen een strengere aanpak. Maar maken elektrische fietsen het verkeer echt onveiliger, of is het een kwestie van wennen?
Nieuwsuur
Binnenland
Deel artikel: