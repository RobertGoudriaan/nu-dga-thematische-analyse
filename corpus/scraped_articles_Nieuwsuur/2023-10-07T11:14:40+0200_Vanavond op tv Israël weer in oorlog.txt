Vanavond op tv: Israël weer in oorlog
2023-10-07T11:14:40+0200
https://nos.nl/nieuwsuur/artikel/2493189-vanavond-op-tv-israel-weer-in-oorlog

Hamas heeft vanochtend vanuit de Gazastrook een spervuur van raketten afgevuurd op doelen in Israël. In het zuiden van Israël zijn Palestijnse militanten de grens overgestoken. Er zijn daar vuurgevechten gemeld. Een leider van Hamas heeft gezegd dat sprake is van een nieuwe militaire operatie tegen Israël: Operatie al-Aqsa-storm. De Israëlische premier Benjamin Netanyahu spreekt in een reactie van een "oorlog in Israël". Tientallen vliegtuigen van het Israëlische leger voeren aanvallen uit in de Gazastrook. Te gast is historicus en hoogleraar Peter Malcontent, gespecialiseerd in het Palestijns-Israëlische conflict.
Hamas laat weten dat de Palestijnse operatie ook een boodschap is aan de Arabische landen die de betrekkingen met Israël hebben genormaliseerd. Kim Ghattas is een Libanese journalist en schrijver, die voor haar werk een Emmy Award ontving. Al twintig jaar volgt ze de ontwikkelingen in het Midden-Oosten. We spreken haar vanavond.
Nieuwsuur
Binnenland
Deel artikel: