19/10 in Nieuwsuur: Franse verkrachtingszaak • Te zwaar voor de scheepvaart • Noord-Koreanen in Oekraïne
2024-10-19T18:08:42+0200
https://nos.nl/nieuwsuur/artikel/2541368-19-10-in-nieuwsuur-franse-verkrachtingszaak-te-zwaar-voor-de-scheepvaart-noord-koreanen-in-oekraine

De Franse Gisèle Pelicot is uitgegroeid van slachtoffer in een gruwelijke verkrachtingszaak tot een icoon in de strijd tegen seksueel geweld.De zaak draait om haar eigen echtgenoot die ervan verdacht wordt haar bijna tien jaar lang te hebben gedrogeerd en vervolgens andere mannen uitnodigde om haar te verkrachten.
Meer dan vijftig mannen staan voor de rechter. Nieuwsuur-verslaggever Saskia Dekkers was in de rechtszaal.
Het leven aan boord van een schip kan zwaar zijn, maar kun je ook te zwaar zijn voor het leven op een schip? Het is een actueel thema in de binnenvaart, waar matrozen en schippers worden afgekeurd vanwege hun overgewicht. De Algemeene Schippers Vereeniging overweegt juridische stappen vanwege discriminatie, maar volgens deskundigen maakt de organisatie weinig kans
Er zijn steeds meer aanwijzingen dat Noord-Koreaanse militairen in Rusland worden getraind om de Russische troepen in Oekraïne te ondersteunen. Volgens de Zuid-Koreaanse inlichtingendienst NIS is een eerste groep van 1500 soldaten naar Rusland verplaatst. Wat wil Noord-Korea hiermee bereiken?
Nieuwsuur
Binnenland
Deel artikel: