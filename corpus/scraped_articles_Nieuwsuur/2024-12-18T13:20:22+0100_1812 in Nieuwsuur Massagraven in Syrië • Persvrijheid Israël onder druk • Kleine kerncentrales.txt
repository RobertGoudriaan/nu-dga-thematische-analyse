18/12 in Nieuwsuur: Massagraven in Syrië • Persvrijheid Israël onder druk • Kleine kerncentrales
2024-12-18T13:20:22+0100
https://nos.nl/nieuwsuur/artikel/2548787-18-12-in-nieuwsuur-massagraven-in-syrie-persvrijheid-israel-onder-druk-kleine-kerncentrales

Verspreid over het land worden in Syrië massagraven gevonden. Even buiten Damascus zouden volgens sommigen in één begraafplaats ruim 100.000 mensen liggen. Het opgraven en identificeren van de doden is een immense klus.
Sinds de huidige Israëlische regering aan de macht kwam, is het land op de persvrijheidsindex gezakt van plek 86 naar plek 101, van de 180. En dat merken Israëlische tv-zenders en kranten. Zij zagen hoe de campagne om persvrijheid aan banden te leggen het afgelopen jaar in een stroomversnelling kwam.
Een landschap vol windmolens of liever een kleine, relatief goedkope en snel te bouwen kerncentrale? Alle Nederlandse provincies bekijken de mogelijkheden van kleine kerncentrales, laten ze aan Nieuwsuur weten. De provincie Gelderland loopt voorop en wil zo snel mogelijk twee centrales hebben. Maar volgens critici zijn de verwachtingen te hoog gespannen.
Nieuwsuur
Binnenland
Deel artikel: