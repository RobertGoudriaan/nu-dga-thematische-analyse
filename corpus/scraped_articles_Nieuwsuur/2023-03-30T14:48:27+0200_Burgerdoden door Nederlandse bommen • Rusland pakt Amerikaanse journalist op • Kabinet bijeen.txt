Burgerdoden door Nederlandse bommen • Rusland pakt Amerikaanse journalist op • Kabinet bijeen
2023-03-30T14:48:27+0200
https://nos.nl/nieuwsuur/artikel/2469484-burgerdoden-door-nederlandse-bommen-rusland-pakt-amerikaanse-journalist-op-kabinet-bijeen

In 2016 zijn er bij een Nederlands bombardement op een woongebouw in de Iraakse stad Mosul zeker zeven burgers om het leven gekomen. Dat blijkt uit onderzoek van de NOS, Nieuwsuur en NRC. Defensie heeft aangekondigd het incident te onderzoeken.
In onze uitzending van vanavond een reconstructie van wat er de dag van het bombardement gebeurde.
De 31-jarige Evan Gershkovich, correspondent van de Amerikaanse krant The Wall Street Journal, is opgepakt in Rusland. De autoriteiten verdenken hem van spionage, en volgens een woordvoerder van het Kremlin is hij "op heterdaad betrapt".
Zijn krant ontkent alle beschuldigingen en maakt zich ernstige zorgen over zijn veiligheid. In de studio zijn goede vriend Pjotr Sauer.
In Den Haag is vandaag weer een kabinetsberaad naar aanleiding van de verkiezingsuitslag. Politiek duider Arjan Noorlander praat ons bij over de laatste stand van zaken.
Nieuwsuur
Binnenland
Deel artikel: