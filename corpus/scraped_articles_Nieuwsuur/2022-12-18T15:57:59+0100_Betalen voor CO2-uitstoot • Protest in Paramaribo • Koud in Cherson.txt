Betalen voor CO2-uitstoot • Protest in Paramaribo • Koud in Cherson
2022-12-18T15:57:59+0100
https://nos.nl/nieuwsuur/artikel/2456891-betalen-voor-co2-uitstoot-protest-in-paramaribo-koud-in-cherson

Inwoners van de Europese Unie moeten gaan betalen voor de broeikasgassen die ze uitstoten. Tot nu toe werd de consument nog ontzien, maar vanaf 2027 moet er extra worden afgerekend voor gebruik van bijvoorbeeld benzine en gas. Wie vervuilt betaalt, wie groene keuzes maakt, wordt beloond. Ook de regels voor de uitstoot van de industrie worden strenger.
Drie Surinaams-Nederlandse stichtingen hebben een oproep gedaan om vandaag in Paramaribo te demonstreren. Een van hen is de Federatie van Grassroots Afro Surinamers in Suriname. Die organisatie zal eventuele excuses van het kabinet, morgen, niet accepteren. Ook wordt een vergoeding geëist van 400.000 euro per nazaat van de tot slaafgemaakten, met een voorschot van 50.000 euro per persoon. We schakelen met correspondent Nina Jurna in Paramaribo.
Rusland blijft de kritieke infrastructuur van Oekraïne bestoken met raketten. Vrijdag werden er in één dag minstens 75 raketten afgevuurd, waarna de energienetbeheerder de noodtoestand afkondigde. De helft van de bevolking kon niet van stroom worden voorzien. Inmiddels is voor zo'n zes miljoen Oekraïners de toevoer weer hersteld. Verslaggever Rudy Bouma filmde de herstelwerkzaamheden aan hoogspanningsmasten in de regio-Cherson én ging mee met de distributie van (door Nederlanders mogelijk gemaakte) houtkachels.
Nieuwsuur
Binnenland
Deel artikel: