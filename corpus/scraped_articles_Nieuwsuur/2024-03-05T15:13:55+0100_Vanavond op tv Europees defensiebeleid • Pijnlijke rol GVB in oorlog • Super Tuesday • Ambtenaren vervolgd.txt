Vanavond op tv: Europees defensiebeleid • Pijnlijke rol GVB in oorlog • Super Tuesday • Ambtenaren vervolgd?
2024-03-05T15:13:55+0100
https://nos.nl/nieuwsuur/artikel/2511562-vanavond-op-tv-europees-defensiebeleid-pijnlijke-rol-gvb-in-oorlog-super-tuesday-ambtenaren-vervolgd

De Europese Commissie presenteert vandaag een strategie voor de defensie-industrie. De productie van wapens en munitie moet flink omhoog nu Rusland en Oekraïne in oorlog zijn. De vraag is of alle neuzen in Europa dezelfde kant op staan. En hoe de 27 lidstaten efficiënt te werk kunnen gaan qua gezamenlijke inkopen, financiering en beleid.
Dat Nederlandse vervoerbedrijven meewerkten aan de Jodentransporten in de Tweede Wereldoorlog was al bekend. Nu hebben onderzoekers ontdekt dat het Amsterdamse Gemeentevervoerbedrijf (GVB) daar nog na de bevrijding geld voor heeft proberen te innen.
Ambtenaren die zijn betrokken bij het toeslagenschandaal dachten immuniteit te genieten voor strafrechtelijke vervolging voor discriminatie. Maar de rechter denkt daar toch anders over. Dat blijkt volgens NRC uit een nog ongepubliceerde beschikking van een door Toeslagenouders aangespannen procedure. Een ambtenaar die discrimineert zou niet meer automatisch vrijuit gaan.
Het is Super Tuesday: in een groot aantal staten gaan Democratische en Republikeinse kiezers naar de stembus om hun stem uit te brengen in de presidentiële voorverkiezingen. Trump is torenhoog favoriet om de Republikeinse kandidaat te worden, Biden is dat bij de Democraten. Anders dan in andere jaren lijkt het niet spannend te worden. Of is er een verrassing in petto? We vragen het onze correspondent in Amerika.
Nieuwsuur
Binnenland
Buitenland
Deel artikel: