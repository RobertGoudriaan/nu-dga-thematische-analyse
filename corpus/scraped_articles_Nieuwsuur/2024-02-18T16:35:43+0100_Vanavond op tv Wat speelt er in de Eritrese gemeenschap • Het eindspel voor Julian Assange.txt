Vanavond op tv: Wat speelt er in de Eritrese gemeenschap? • Het eindspel voor Julian Assange?
2024-02-18T16:35:43+0100
https://nos.nl/nieuwsuur/artikel/2509416-vanavond-op-tv-wat-speelt-er-in-de-eritrese-gemeenschap-het-eindspel-voor-julian-assange

De rellen gisteravond bij een zalencentrum in Den Haag, hebben veel schade aangericht. Vier agenten raakten gewond, meerdere auto's werden in brand gestoken en het centrum waar die avond een bijeenkomst was, raakte beschadigd. De tegenstanders van het Eritrese regime belaagden een groep regeringsgezinde Eritreeërs. De groepen staan lijnrecht tegenover elkaar, en dat leidt regelmatig tot geweld. Niet alleen in Nederland. Te gast is hoogleraar Mirjam van Reisen van Tilburg University, gespecialiseerd in mensenrechten in Eritrea.
Kan een journalist de spionagewetten overtreden - en wanneer bén je eigenlijk een journalist? Het zijn vragen die komende week centraal staan als een Londense rechter beslist over het lot van Julian Assange, de oprichter van het klokkenluidersplatform Wikileaks. Hij probeert al twaalf jaar uit handen te blijven van de Amerikaanse justitie, waarvan hij de laatste vijf jaar vastzit in een Britse isoleercel. Sommigen zien hem als held. Maar Amerika wil dat hij wordt uitgeleverd vanwege onder meer het aanzetten tot hacken van staatsgeheimen.
Nieuwsuur
Binnenland
Deel artikel: