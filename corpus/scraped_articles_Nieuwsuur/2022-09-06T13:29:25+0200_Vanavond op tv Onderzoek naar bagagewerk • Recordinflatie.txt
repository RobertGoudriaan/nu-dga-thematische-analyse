Vanavond op tv: Onderzoek naar bagagewerk • Recordinflatie
2022-09-06T13:29:25+0200
https://nos.nl/nieuwsuur/artikel/2443521-vanavond-op-tv-onderzoek-naar-bagagewerk-recordinflatie

Bagagebedrijven op Schiphol laten hun personeel te zwaar werk doen, terwijl de inspectie jaren geleden had geëist dat dat zou stoppen. Een deel van het personeel kampt nu met lichamelijke problemen. Dat blijkt uit onderzoek van de gezamenlijke onderzoeksredactie van NOS en Nieuwsuur.
Bedrijfsartsen waarschuwen dat de helft van het grondpersoneel een beroepsziekte krijgt als ze het werk op deze manier blijven doen. Vanavond gaan we uitgebreid in op onze bevindingen.
De prijzen in Nederland lagen in augustus 12 procent hoger dan dezelfde maand een jaar eerder. Dat is het hoogste inflatiecijfer ooit in Nederland gemeten. In juli was de inflatie 10,3 procent. De belangrijkste prijsopjager was weer energie, maar ook boodschappen en woonlasten wakkerden de kosten voor levensonderhoud aan.
De roep om snelle maatregelen om de effecten van de inflatie te beteugelen, klinkt steeds luider. Te gast is Marieke Blom, hoofdeconoom van ING.
Nieuwsuur
Binnenland
Deel artikel: