Vanavond op tv: Interview met president Herzog van Israël • Demonstraties bij Holocaustmuseum • Limburg wil megatelescoop
2024-03-10T19:26:55+0100
https://nos.nl/nieuwsuur/artikel/2512276-vanavond-op-tv-interview-met-president-herzog-van-israel-demonstraties-bij-holocaustmuseum-limburg-wil-megatelescoop

In Amsterdam opende vandaag het Holocaustmuseum. Honderden mensen demonstreerden tegen de aanwezigheid van de Israëlische president Herzog bij die opening. Ze houden hem verantwoordelijk voor het bloedvergieten in Gaza. 'Amsterdam is saying no to genocide', was te lezen op een van de protestborden.
Nieuwsuur had een uitgebreid gesprek met president Herzog, dat werd opgenomen voor zijn bezoek naar Nederland. In dat interview gaat hij in op de oorlog, de burgerdoden die daarbij vallen en de geopolitieke situatie in het Midden-Oosten.
Nederland is in de race om een gigantische ondergrondse telescoop naar Limburg te halen. Met zo'n telescoop kunnen zwaartekrachtsgolven gemeten worden waarmee het heelal op een nieuwe manier bestudeerd kan worden. Zwarte gaten, de oerknal, wormgaten, het zijn nu voor het grootste deel nog mysteries. Maar de experimentele Einstein-telescoop zou daar verandering in kunnen brengen. In Limburg zijn ze al druk bezig met voorbereidend onderzoek.
Nieuwsuur
Binnenland
Buitenland
Deel artikel: