Vanavond op tv: Debat stikstofaanpak • Oekraïne kandidaat-lid van de EU• Hulp Afghanistan
2022-06-23T10:50:19+0200
https://nos.nl/nieuwsuur/artikel/2433733-vanavond-op-tv-debat-stikstofaanpak-oekraine-kandidaat-lid-van-de-eu-hulp-afghanistan

Een dag na het grote boerenprotest staat vandaag opnieuw de stikstofproblematiek centraal: de Tweede Kamer debatteert de hele dag over de plannen van het kabinet om de uitstoot in 2030 met 50 procent te verminderen. Sinds de aankondiging van de plannen is er niet alleen protest van de boeren, ook het VVD-congres roept op tot een andere koers, provincies komen in actie en regeringspartijen CDA en ChristenUnie hameren op "cruciale" aanpassingen.
Volg het debat via het liveblog van de NOS.
Tijdens een topoverleg van de regeringsleiders in Brussel is ingestemd met het kandidaat-lidmaatschap van Oekraïne. Ook Moldavië wordt kandidaat-lid, zo hebben de leiders van de Europese Unie besloten. Het besluit, dat vandaag is genomen, was unaniem. Wat betekent de verdere uitbreiding voor de EU?
We spreken Dmytro Kuleba, de Oekraïense minister van Buitenlandse Zaken én een reportage uit Charkov waar door de oorlog mensen staan te springen om geaccepteerd te worden door de EU.
In Afghanistan komt het reddingswerk na de zware aardbeving van eergisteren moeizaam op gang. Internationale hulpverleners zijn er nauwelijks, na de machtsovername door de Taliban in augustus. En er is geen geld om mensen in nood te helpen.
Nieuwsuur
Binnenland
Deel artikel: