Vanavond op tv: Het vertrek van Van Nieuwkerk • Voltijdbonus in het onderwijs • Rellen in Staphorst
2022-11-21T15:58:24+0100
https://nos.nl/nieuwsuur/artikel/2453284-vanavond-op-tv-het-vertrek-van-van-nieuwkerk-voltijdbonus-in-het-onderwijs-rellen-in-staphorst

Matthijs van Nieuwkerk vertrekt bij BNNVARA, twee dagen na de onthullingen over grensoverschrijdend gedrag bij De Wereld Draait Door. Hoe kon het jarenlang zo misgaan achter de schermen? En wat doet BNNVARA vandaag de dag om misstanden in de toekomst te voorkomen? Te gast in de studio is omroepdirecteur Suzanne Kunzeler.
Het leek zo een mooi plan: docenten die parttime werken krijgen een bonus als ze fulltimer worden. Het ministerie van Onderwijs doet een proef met zo'n bonus, maar uit een rondgang van Nieuwsuur blijkt dat de animo niet groot is. Ondertussen is het lerarentekort nog altijd een groot probleem.
Bij de sinterklaasintocht in Staphorst ging het afgelopen weekend helemaal mis: actievoerders van Kick Out Zwarte Piet werden belaagd door tegendemonstranten. Amnesty International heeft aangifte gedaan van bedreiging en vernieling. We peilen de sfeer in het Overijsselse dorp.
Nieuwsuur
Politiek
Deel artikel: