Vanavond op tv: Boerenprotest in Duitsland • Is X vooral een haatplatform?
2024-01-09T11:51:33+0100
https://nos.nl/nieuwsuur/artikel/2504255-vanavond-op-tv-boerenprotest-in-duitsland-is-x-vooral-een-haatplatform

Boeren en vrachtwagenchauffeurs in Duitsland protesteren deze week tegen bezuinigingsplannen van de regering. Die wil een aantal belastingvoordelen in de sectoren afschaffen. Sommige steden zijn volgens de politie onbereikbaar door wegblokkades. In verschillende grensregio's krijgen de Duitse boeren steun van hun Nederlandse collega's.
De veiligheidsdiensten, onderzoekers en politici waarschuwen ondertussen voor het kapen van boerenprotesten door extremistische groeperingen. We zijn in Flechum, niet ver van de Nederlandse grens bij Emmen. Te gast is: Hanco Jürgens van het Duitsland Instituut.
KRO-NCRV stopt per direct met het gebruik van X als communicatiekanaal. Reden is volgens de omroep 'de aanhoudende, veelal anonieme, haatdragende en ronduit racistische uitingen die op X worden gedaan'. Het besluit kwam na berichten die op X verschenen rond de uitzendingen van De slimste mens, waar Akwasi - oprichter van Omroep Zwart - een van de kandidaten is. Ook Akwasi zelf stopt met het gebruik van het socialmediaplatform.
Waarom komen haatberichten juist op X zoveel voor? Te gast is Joey Scheufler, social media-expert.
Nieuwsuur
Binnenland
Deel artikel: