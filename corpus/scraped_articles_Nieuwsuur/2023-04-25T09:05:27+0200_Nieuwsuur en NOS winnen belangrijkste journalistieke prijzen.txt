Nieuwsuur en NOS winnen belangrijkste journalistieke prijzen
2023-04-25T09:05:27+0200
https://nos.nl/nieuwsuur/artikel/2472769-nieuwsuur-en-nos-winnen-belangrijkste-journalistieke-prijzen

Bij de uitreiking van De Tegels, de belangrijkste journalistieke prijzen in Nederland, is Nieuwsuur verschillende keren in de prijzen gevallen.
De onderzoeksredactie van de NOS en Nieuwsuur won twee Tegels, waaronder die voor nieuws.
Milena Holdert en Ben Meindertsma ontdekten dat bagage- en vrachtbedrijven op Schiphol hun personeel te zwaar werk lieten doen.
Bekijk hier een reconstructie die Nieuwsuur eerder maakte, met door werknemers gemaakte beelden van achter de schermen:
Anna Pruis, Siebe Sietsma, Sjoerd Mouissie en andere collega's van de gezamenlijke onderzoeksredactie wonnen de Tegel in de categorie data, voor hun onderzoek naar bijverdiensten van medisch specialisten.
In onderstaande video een uitgebreide reconstructie over de geldstromen tussen artsen en medische bedrijven:
Ook andere medewerkers van Nieuwsuur vielen in de prijzen. Cameraman Dennis Hilgers zag zijn werk over de nasleep van de moessonregens in Pakistan bekroond. Hij won in de categorie Storimans, vernoemd naar cameraman Stan Storimans die in 2008 om het leven kwam bij een Russische aanval in Georgië.
Bekijk hier het verslag vanuit Pakistan:
Nieuwsuur-verslaggever Zainab Hammoud kreeg de prijs in de categorie buitenland, voor haar verslag over Irak. Ze reisde naar het zuiden van het land om te zien met welke problemen de inwoners dagelijks te maken hebben.
Het prijswinnende verslag over Irak:
Het BNNVARA-programma BOOS, over de misstanden bij The Voice of Holland, werd ook bekroond met een Tegel. Het programma van Tim Hofman won in de categorie onderzoek.
De uitreiking was in de Koninklijke Schouwburg in Den Haag. De jury bestond uit veertig vakmensen, verdeeld over de elf categorieën.
Bekijk hier de alle prijswinnaars:
Nieuwsuur
Binnenland
Deel artikel: