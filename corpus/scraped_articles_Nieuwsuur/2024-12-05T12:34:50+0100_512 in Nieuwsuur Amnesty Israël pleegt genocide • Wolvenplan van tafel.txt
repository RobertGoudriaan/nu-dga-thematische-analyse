5/12 in Nieuwsuur: Amnesty: Israël pleegt genocide • Wolvenplan van tafel
2024-12-05T12:34:50+0100
https://nos.nl/nieuwsuur/artikel/2547159-5-12-in-nieuwsuur-amnesty-israel-pleegt-genocide-wolvenplan-van-tafel

Amnesty International stelt als eerste grote mensenrechtenorganisatie dat er voldoende bewijs is om te zeggen dat Israël genocide pleegt in Gaza. Volgens het 300 pagina's tellende onderzoeksrapport handelt Israël met het doel om de Palestijnse bevolking geheel of gedeeltelijk te vernietigen.
Hoe belangrijk is dit rapport en waar kan het toe leiden? We bespreken het met Fons Orie, voormalig rechter bij het Joegoslaviëtribunaal.
Het wolvenplan van de twaalf provincies is voorlopig van de baan. Vijf gedeputeerden laten aan Nieuwsuur weten vanmiddag er niet mee in te zullen stemmen.
Het plan bevat nieuwe richtlijnen voor de aanpak van probleemwolven en strengere eisen voor schadevergoedingen na een wolvenaanval. De gedeputeerden van Drenthe, Gelderland, Groningen, Friesland en Overijssel vinden de richtlijnen te vaag en de eisen te streng. Andere gedeputeerden willen tegenover Nieuwsuur niet vooruitlopen op hun besluit. Harold Zoet, BBB-gedeputeerde bij de provincie Gelderland schuift aan in de studio.
De pro-Russische en uiterst rechtse Calin Georgescu won tot veler verrassing de eerste ronde van de Roemeense presidentsverkiezingen. Nu blijkt dat Rusland die verkiezingen via TikTok beïnvloedde. Het is de vraag wat dat betekent voor de volgende, beslissende verkiezingsronde. Kan Georgescu alsnog president worden?
Nieuwsuur
Binnenland
Deel artikel: