22/2 Nieuwsuur: Verkiezingen in Duitsland • VS dreigt met uitzetten Starlink in Oekraïne • Vrees voor oorlog in Litouwen
2025-02-22T16:40:14+0100
https://nos.nl/nieuwsuur/artikel/2556886-22-2-nieuwsuur-verkiezingen-in-duitsland-vs-dreigt-met-uitzetten-starlink-in-oekraine-vrees-voor-oorlog-in-litouwen

Zondag zijn de verkiezingen in Duitsland. Volgens de peilingen wordt het christendemocratische CDU morgen de grootste partij van Duitsland. De sociaal-democratische SPD staat op fors verlies.
De verkiezingscampagne werd getekend door een aantal steekincidenten waarbij de verdachten een migratie-achtergrond hebben. Ook gisteren was er een steekincident in Berlijn. De verdacht is een vluchteling uit Syrië, het OM in Duitsland gaat uit van een antisemitisch motief.
In Nieuwsuur blikken we met correspondent Charlotte Waaijers vooruit naar de verkiezingsdag.
De Amerikaanse regering heeft Oekraïne gedreigd de toegang tot het Starlink-satellietsysteem te ontzeggen als de regering in Kyiv geen deal sluit met de VS over de mineralen die Oekraïne rijk is, melden bronnen aan Reuters.
De Starlink-satellieten zijn onderdeel van SpaceX, een bedrijf van miljardair Elon Musk. Starlink speelt een belangrijke rol in het beveiligen van de communicatie in Oekraïne. De Amerikaanse president Trump zou willen dat de VS een belang van 50 procent krijgt in de natuurlijke hulpbronnen in Oekraïne.
Litouwen vindt dat Europa zich tot de tanden toe moet bewapenen. De Litouwse minister van Defensie: "Want als er inbreuk wordt gedaan op een centimeter grondgebied van Litouwen, Letland of Finland, dan faalt iedereen."
Landen als Litouwen waarschuwen al jaren dat als Rusland wegkomt met agressie en het innemen van grondgebied, zoals eerder ook op de Krim, de Baltische staten zelf ondanks hun NAVO-lidmaatschap ook doelwit kunnen worden.
Verslaggever Saskia Dekkers was in Litouwen en sprak over de dreiging vanuit Rusland.
Nieuwsuur
Buitenland
Deel artikel: