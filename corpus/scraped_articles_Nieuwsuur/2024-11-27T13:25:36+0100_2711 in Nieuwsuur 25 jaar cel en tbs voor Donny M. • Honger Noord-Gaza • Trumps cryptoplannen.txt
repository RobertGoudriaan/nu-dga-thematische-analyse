27/11 in Nieuwsuur: 25 jaar cel en tbs voor Donny M. • Honger Noord-Gaza • Trumps cryptoplannen
2024-11-27T13:25:36+0100
https://nos.nl/nieuwsuur/artikel/2546135-27-11-in-nieuwsuur-25-jaar-cel-en-tbs-voor-donny-m-honger-noord-gaza-trumps-cryptoplannen

Donny M. moet 25 jaar de gevangenis in voor het misbruiken en vermoorden van de 9-jarige Gino. Ook krijgt hij tbs met dwangverpleging, heeft de rechtbank in Maastricht geoordeeld. Deskundigen zetten vraagtekens bij de effectiviteit van tbs na een lange gevangenisstraf. Zij zien het vooral als een manier om iemands straf te verlengen. Strafrechtadvocaat Job Knoester schuift aan in de studio.
De humanitaire situatie in het noorden van Gaza verslechtert met de dag. Er komt nog nauwelijks hulp het gebied binnen en plunderingen van hulpkonvooien verergeren de voedseltekorten. Volgens schattingen van de VN zitten nog zo'n 70.000 mensen vast in Noord-Gaza nadat de Israëlische strijdkrachten daar eind oktober een nieuw offensief startten. Via een lokaal camerateam proberen we een beeld te krijgen van de situatie in het gebied, waar de situatie het nijpendst is.
Niet alleen Donald Trump kwam als winnaar uit de bus na de Amerikaanse presidentsverkiezingen, ook bezitters van cryptovaluta vierden feest. Na Trump zijn herverkiezing bereikte de koers van Bitcoin een recordwaarde van ruim 75.000 dollar. Sindsdien is de waarde gestegen tot bijna 100.000 dollar. Waarom gebeurde dat en wat zijn de plannen van Trump met cryptovaluta? We bespreken het in de studio met econoom Mathijs Bouman.
Nieuwsuur
Binnenland
Deel artikel: