12/12 in Nieuwsuur: Medicijndiefstal door zorgmedewerkers • Rusland is Syrië kwijt • 'Honderd jaar eenzaamheid' als serie
2024-12-12T15:02:01+0100
https://nos.nl/nieuwsuur/artikel/2548051-12-12-in-nieuwsuur-medicijndiefstal-door-zorgmedewerkers-rusland-is-syrie-kwijt-honderd-jaar-eenzaamheid-als-serie

De helft van de zorgverleners in Nederland gebruikt weleens medicatie van de voorraad op de afdeling. Van 2021 tot en met 2023 zijn 95 zorgmedewerkers ontslagen omdat ze medicijnen uit de voorraadkast hadden gestolen. Dat blijkt uit cijfers van de Inspectie Gezondheidszorg en Jeugd. In ziekenhuizen gebeurde dit het vaakst. Een te hoge werkdruk, wisseldiensten en nachtdiensten worden door de ontslagen medewerkers genoemd als redenen. Te gast is Houke Klomp van de Noordwest Ziekenhuisgroep.
Het boek 'Honderd jaar eenzaamheid' van de Colombiaanse steracteur Gabriel García Marquéz - die in 2014 overleed - werd 50 miljoen keer verkocht en in ruim veertig talen vertaald. Maar vanwege de vele karakters, plotlijnen en ontwikkelingen was de roman volgens de schrijver zelf onverfilmbaar. Tot nu: de familie gaf Netflix toestemming voor een 16-delige serie. Onze correspondent Nina Jurna reist af naar Aracataca, de geboorteplaats van Marquéz in het noorden van Colombia. Wat vinden ze er daar van?
Jarenlang was Rusland de bondgenoot van de Syrische dictator Bashar al-Assad. Dat het regime is gevallen, is slecht nieuws voor Vladimir Poetin: Rusland verliest een cruciaal militair steunpunt. Aan de Syrische kust heeft Rusland een luchtmachtbasis en een marinebasis. Daarvandaan voert Rusland ook operaties uit in Afrika. Wat zullen de nieuwe machthebbers met die bases doen? We spreken experts en onze verslaggever Zainab Hammoud, die in hoofdstad Damascus is.
Nieuwsuur
Binnenland
Deel artikel: