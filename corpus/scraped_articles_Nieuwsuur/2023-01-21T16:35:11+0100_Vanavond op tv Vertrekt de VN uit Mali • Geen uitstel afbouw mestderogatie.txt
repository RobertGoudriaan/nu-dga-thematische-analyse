Vanavond op tv: Vertrekt de VN uit Mali? â€¢ Geen uitstel afbouw mestderogatie
2023-01-21T16:35:11+0100
https://nos.nl/nieuwsuur/artikel/2460694-vanavond-op-tv-vertrekt-de-vn-uit-mali-geen-uitstel-afbouw-mestderogatie

In Mali is een ongekende humanitaire ramp gaande. Vrijwel alle grote wereldproblemen komen er samen: oprukkend jihadisme, een aanstaande migratiegolf en humanitaire rampspoed.
De VN probeert stabiliteit te brengen, maar de missie waarmee dat gebeurt staat op losse schroeven. Ondertussen klopt een ander land nadrukkelijk op de deur: Rusland.
We bespreken de situatie met oud-commandant Kees Matthijssen, die tot voor kort leiding gaf aan de militaire tak van de VN-missie in Mali.
Nederlandse boeren mogen meer mest uitrijden dan boeren in andere Europese landen. Dat die uitzonderingspositie gaat verdwijnen was al duidelijk, maar dit jaar zou er volgens minister Piet Adema nog weinig gaan veranderen.
Mis, blijkt nu: Nederland moet van de Europese Commissie per direct serieuze stappen zetten om de hoeveelheid uitgereden mest omlaag te krijgen.
Het Nederlandse elektriciteitsnet zit op veel plekken vol. Alleen al in de provincie Noord-Holland zijn er meer dan duizend bedrijven en andere grote instellingen die geen aansluiting meer kunnen krijgen. Daarom wil de provincie een 'energieknooppunt' aanleggen in de Wieringermeer. Maar bewoners en de gemeente Hollands Kroon voelen zich overvallen en zitten niet te wachten op de verdere industrialisatie van het gebied.
Nieuwsuur
Binnenland
Deel artikel: