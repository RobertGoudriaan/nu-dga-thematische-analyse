13/1 in Nieuwsuur: Willen Oekraïners onderhandelen? • Drinkwatertekort dreigt • MKZ-besmettingen in Duitsland
2025-01-13T16:20:30+0100
https://nos.nl/nieuwsuur/artikel/2551646-13-1-in-nieuwsuur-willen-oekrainers-onderhandelen-drinkwatertekort-dreigt-mkz-besmettingen-in-duitsland

Oekraïne worstelt op het slagveld en de internationale druk op president Zelensky om te onderhandelen met Rusland neemt toe. Maar zitten Oekraïners zelf daar wel op te wachten? Verslaggever Gert-Jan Dennekamp ontdekte dat de bevolking zeer verdeeld is. Tegelijkertijd is de grote vraag: wil de Russische president Poetin wel onderhandelen?
Provincies, drinkwaterbedrijven en het ministerie van Infrastructuur en Waterstaat hebben een actieplan gemaakt in strijd tegen het drinkwatertekort. Ze willen dat vergunningsprocedures worden versneld en vinden dat nieuwe wingebieden moeten worden aangewezen.
Hoe nijpend is het tekort eigenlijk? Dat vragen we aan Pieter Litjens, voorzitter van Vewin, de vereniging van waterbedrijven in Nederland.
Drie waterbuffels vlakbij Berlijn zijn besmet met mond-en-klauwzeer (MKZ). De laatste keer dat dat virus in een EU-lidstaat werd aangetroffen was in 2007.
Minister Wiersma van Landbouw heeft direct maatregelen ingesteld voor de kalversector. Vooralsnog maakt ze zich geen grote zorgen over de situatie in Nederland. In Nieuwsuur vertelt ze waarom ze denkt dat het niet zo'n vaart zal lopen als in 2001, toen in ons land bijna 300.000 afgemaakt moesten worden.
Nieuwsuur
Binnenland
Deel artikel: