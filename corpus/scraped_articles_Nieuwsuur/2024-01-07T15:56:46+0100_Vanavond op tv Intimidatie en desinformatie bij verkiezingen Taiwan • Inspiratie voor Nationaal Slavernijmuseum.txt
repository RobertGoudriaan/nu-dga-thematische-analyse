Vanavond op tv: Intimidatie en desinformatie bij verkiezingen Taiwan • Inspiratie voor Nationaal Slavernijmuseum
2024-01-07T15:56:46+0100
https://nos.nl/nieuwsuur/artikel/2504060-vanavond-op-tv-intimidatie-en-desinformatie-bij-verkiezingen-taiwan-inspiratie-voor-nationaal-slavernijmuseum

Nooit eerder gingen er zoveel mensen naar de stembus, als dit jaar. Met verkiezingen in onder meer Amerika, India en de Europese Unie mogen miljarden mensen hun stem uitbrengen. Taiwan is een van de eerste landen in die lange rij: komende zaterdag kiezen ze daar een nieuwe president en een nieuw parlement. Maar vrijwel nergens in wereld staan de verkiezingen zo zwaar onder druk van beïnvloeding, intimidatie en desinformatie als in Taiwan. Vooral door China. Te gast is cyber-expert Marietje Schaake, directeur Technologiebeleid aan de Amerikaanse universiteit Stanford. Over de invloed van Artificial Intelligence bij verkiezingen.
Het is een project van de lange adem: de bouw en inrichting van een slavernijmuseum in Amsterdam dat er - als alles goed gaat - in 2029 moet komen. Na jaren van discussie en debat. Deze maand zullen de drie loctaies in Amsterdam bekend worden gemaakt, die in aanmerking komen voor de vestiging van het museum. Nieuwsuur ging op pad met de kwartiermakers; deskundigen die de afgelopen maanden het land in trokken om de geesten rijp te maken voor het slavernijmuseum.
Nieuwsuur
Binnenland
Deel artikel: