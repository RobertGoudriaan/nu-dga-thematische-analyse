Vanavond op tv: Cultuurleven in Odessa gaat door • Wat doet turbulent jaar met kwetsbare Britten? • Garnalenvissers vrezen stikstofmaatregelen
2022-12-28T15:33:54+0100
https://nos.nl/nieuwsuur/artikel/2457967-vanavond-op-tv-cultuurleven-in-odessa-gaat-door-wat-doet-turbulent-jaar-met-kwetsbare-britten-garnalenvissers-vrezen-stikstofmaatregelen

Na de de boeren moeten nu ook garnalenvissers maatregelen nemen om de uitstoot van stikstof te beperken. Op 1 oktober moet de hele vloot zijn uitgerust met schone motoren. Wie zijn schip niet ombouwt, raakt zijn vergunning kwijt en mag niet meer vissen voor de Nederlandse kust. Maar die datum is volgens de vissers niet haalbaar. Veel vissers vrezen voor een faillissement.
In Odessa is een standbeeld van de Russische 18e-eeuwse keizerin Catharina de Grote ontmanteld. Ondanks de oorlog gaat het culturele leven in de Oekraïense havenstad door waar het kan. Terwijl de stad geregeld onder vuur ligt bezoeken mensen nog steeds de opera. Daarbij liggen Russische componisten, schrijvers en dichters wel onder een vergrootglas. Hebben zij zich ooit over Oekraïne uitgesproken?
Drie premiers in twee maanden tijd, de torenhoge inflatie, een dreigende recessie, het overlijden van Queen Elizabeth: de Britten hadden een turbulent jaar. Wat doet dit met meest kwetsbare groepen? Nieuwsuur bezocht Carlton in Glasgow, een van de armste buurten van het Verenigd Koninkrijk. Eén op de twee kinderen leeft hier in armoede.
Nieuwsuur
Binnenland
Buitenland
Deel artikel: