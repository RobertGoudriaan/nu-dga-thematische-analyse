Vanavond op tv: Ouwehand (PvdD) treedt tijdelijk terug • Gaan Ethiopische beulen vrijuit?
2023-09-24T15:37:11+0200
https://nos.nl/nieuwsuur/artikel/2491668-vanavond-op-tv-ouwehand-pvdd-treedt-tijdelijk-terug-gaan-ethiopische-beulen-vrijuit

'Nee!', riepen de leden toen Esther Ouwehand vanmiddag bekendmaakte dat ze tijdelijk terugtreedt als leider van de Partij voor de Dieren. Ze wil geen partijleider zijn zolang er nog onduidelijkheid is over de integriteitsmeldingen die over haar zijn binnengekomen. Ze blijft wel lijsttrekker, maar legt taken die daarbij horen, zoals campagne voeren, neer.
Een opmerkelijke uitkomst van een partijcongres dat bij voorbaat al werd bestempeld als spannend. We blikken uitgebreid terug met onze politiek verslaggever Nynke de Zoeten. Hoe logisch en slim is deze zet van Ouwehand?
De burgeroorlog in Ethiopië die al zo'n drie jaar bezig is, kostte naar schatting al aan 300.000 tot 600.000 mensen het leven. Vorig jaar vielen in Ethiopië meer oorlogsdoden dan in Oekraïne. Toch is er in westerse media relatief weinig aandacht voor het conflict.
Onlangs werd bekend dat de Mensenrechtenraad van de Verenigde Naties het onderzoek naar de oorlog stopzet. Betekent dat dat de Ethiopische beulen vrijuit dreigen te gaan? We vragen het aan Martin Witteveen, die werkte als adviseur voor de Ethiopische Mensenrechtencommissie.
Nieuwsuur
Binnenland
Buitenland
Politiek
Deel artikel: