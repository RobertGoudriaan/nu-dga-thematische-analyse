Vanavond op tv: Ondernemers in de problemen door coronaschulden â€¢ Moderne slavernij in Ecuador
2023-08-15T15:05:08+0200
https://nos.nl/nieuwsuur/artikel/2486722-vanavond-op-tv-ondernemers-in-de-problemen-door-coronaschulden-moderne-slavernij-in-ecuador

Tijdens de coronacrisis ontvingen veel ondernemers hulp van de overheid, bijvoorbeeld in de vorm van uitstel van belastingbetalingen, om niet failliet te gaan. Ruim een jaar na het einde van de crisis brengt een combinatie van stijgende kosten, personeelstekorten en belastingschulden een grote groep ondernemers in de problemen. Met name in de horeca en bij winkeliers is er veel verborgen leed. We spreken met een ondernemer uit Zwolle.
Nederland herdenkt dit jaar dat de slavernij 150 jaar geleden werd afgeschaft in ons land. Maar dat wil niet zeggen dat slavernij verdwenen is. Vandaag de dag zijn naar schatting 50 miljoen mensen wereldwijd slachtoffer van moderne vormen van slavernij. Reden voor Nieuwsuur om hier de komende tijd aandacht aan te besteden. In een reeks reportages van over de hele wereld geven we moderne slavernij een gezicht. Vandaag gaan we naar Ecuador, een plek waar vormen van slavernij uit het verleden en het heden samenkomen.
China heeft te maken met een grote economische crisis vanwege lage consumentenuitgaven en een crisis in de vastgoedmarkt. De Chinese centrale bank heeft inmiddels voor de tweede keer in drie maanden tijd de rente verlaagd om de bevolking te stimuleren meer uitgaven te doen. We spreken met correspondent Sjoerd den Daas in Peking.
Nieuwsuur
Binnenland
Deel artikel: