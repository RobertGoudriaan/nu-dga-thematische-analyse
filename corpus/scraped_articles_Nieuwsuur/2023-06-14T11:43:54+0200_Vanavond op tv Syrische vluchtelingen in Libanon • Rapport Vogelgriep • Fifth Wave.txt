Vanavond op tv: Syrische vluchtelingen in Libanon • Rapport Vogelgriep • Fifth Wave
2023-06-14T11:43:54+0200
https://nos.nl/nieuwsuur/artikel/2478866-vanavond-op-tv-syrische-vluchtelingen-in-libanon-rapport-vogelgriep-fifth-wave

Libanon worstelt met de grote hoeveelheid Syrische vluchtelingen. Er zijn dit jaar al honderden Syriërs gedeporteerd en degenen die wel blijven, hebben te kampen met speciale regels. Zo is er een avondklok die alleen voor Syriërs geldt. Nieuwsuur-journalist Zainab Hammoud ging erheen om te praten met Syriërs en Libanezen. Vanavond zit ze in de studio.
De Algemene Rekenkamer komt vandaag met de conclusies van hun onderzoek naar de vogelgriep. Eerder werd al duidelijk de situatie in Europa ernstig is, omdat het virus nu een heel jaar onder wilde vogels rond is gegaan. Daardoor lopen pluimveebedrijven constant risico op een besmetting. Nederland heeft bovendien te maken met een heel besmettelijke variant. Te gast is Barbara Joziasse, lid van het college van de Algemene Rekenkamer.
Veel Russische schrijvers kunnen hun werk niet meer publiceren in hun thuisland. Om hen toch een podium te geven, lanceert uitgeverij Van Oorschot samen met Maxim Osipov, een gevluchte Russische schrijver, het tijdschrift Fifth Wave. Het eerste nummer verschijnt morgen.
Nieuwsuur
Binnenland
Buitenland
Deel artikel: