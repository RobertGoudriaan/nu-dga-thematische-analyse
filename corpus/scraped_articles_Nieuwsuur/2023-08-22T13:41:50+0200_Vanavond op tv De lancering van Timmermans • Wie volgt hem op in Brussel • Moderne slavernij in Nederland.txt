Vanavond op tv: De lancering van Timmermans • Wie volgt hem op in Brussel? • Moderne slavernij in Nederland
2023-08-22T13:41:50+0200
https://nos.nl/nieuwsuur/artikel/2487553-vanavond-op-tv-de-lancering-van-timmermans-wie-volgt-hem-op-in-brussel-moderne-slavernij-in-nederland

PvdA en GroenLinks maken vanavond bekend hoeveel leden het lijsttrekkerschap van Frans Timmermans steunen. Het bestuur had alleen hem als kandidaat voorgedragen, maar de leden konden nog wel laten weten of ze dat zien zitten.
Politiek verslaggever Nynke de Zoeten vertelt waar hij zich op zal richten in de campagne. Ook spreken we met EU-verslaggever Kysia Hekster. Want wie volgt Timmermans op als Eurocommissaris?
De laatste aflevering in onze serie over moderne slavernij gaat over ons eigen land. We volgen Alexander, die werd gedwongen te werken in Nederlandse kassen.
In Nederland wordt relatief vaak aangifte gedaan wegens arbeidsuitbuiting en mensenhandel. Maar het leidt tot weinig veroordelingen. Hoe kan dat? Warner ten Kate is te gast in de studio. Hij werkt bij het Openbaar Ministerie als officier van justitie en heeft de portefeuille mensenhandel.
Afgelopen weekend maakten we deze YouTube-video over moderne slavernij:
Nieuwsuur
Binnenland
Buitenland
Deel artikel: