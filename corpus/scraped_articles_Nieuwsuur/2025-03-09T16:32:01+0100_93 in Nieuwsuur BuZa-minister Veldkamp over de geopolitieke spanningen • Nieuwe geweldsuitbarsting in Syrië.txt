9/3 in Nieuwsuur: BuZa-minister Veldkamp over de geopolitieke spanningen • Nieuwe geweldsuitbarsting in Syrië
2025-03-09T16:32:01+0100
https://nos.nl/nieuwsuur/artikel/2558862-9-3-in-nieuwsuur-buza-minister-veldkamp-over-de-geopolitieke-spanningen-nieuwe-geweldsuitbarsting-in-syrie

Caspar Veldkamp, minister van Buitenlandse Zaken, is te gast. We spreken met hem over de veranderende wereldorde en de houding van Trump. Wat doet Nederland achter de schermen om de Amerikaanse president op andere gedachten te brengen? En hoe verhouden we ons wat de NSC'er betreft tot die nieuwe wereldorde?
Toen dictator Assad in december werd verdreven, was de vreugde groot bij veel Syriërs. Maar drie maanden later is van de vreugde en relatieve rust in het land weinig over: bij een geweldsuitbarsting zijn in enkele dagen tijd naar verluidt meer dan duizend doden gevallen. Er gaan berichten rond over honderden standrechtelijke executies van burgers en militanten. Er wordt gevreesd voor een nieuw hoofdstuk in de veertien jaar durende burgeroorlog.
Nieuwsuur
Binnenland
Buitenland
Politiek
Deel artikel: