Vanavond op tv: Gevangenenruil Rusland en Westen • Wolf in Utrecht • Massatoerisme Zaanse Schans
2024-08-01T15:15:17+0200
https://nos.nl/nieuwsuur/artikel/2531277-vanavond-op-tv-gevangenenruil-rusland-en-westen-wolf-in-utrecht-massatoerisme-zaanse-schans

Rusland heeft de Amerikaanse journalist Evan Gershkovich van The Wall Street Journal en de Amerikaanse oud-marinier Paul Whelan vrijgelaten als onderdeel van een grote gevangenenruil met de Verenigde Staten, zeggen bronnen tegen persbureau Bloomberg. Ook andere prominente politieke gevangenen zouden onderdeel zijn van de ruil. We spreken met Pjotr Sauer, journalist en beste vriend van Gershkovich.
De provincie Utrecht en de gemeenten Leusden, Zeist, Woudenberg en Utrechtse Heuvelrug adviseren mensen dringend om niet naar de bossen van de Utrechtse Heuvelrug te komen met kleine kinderen. Ze roepen inwoners en bezoekers op zeer voorzichtig te zijn vanwege een wolf die in het gebied rondloopt. De provincie Utrecht doet onderzoek naar het incident en bereidt een afschotvergunning voor.
In steden in heel Europa zorgen toeristen voor problemen. In deze zomerserie zoomen we in op plekken in Nederland die tegen de grenzen van het toerisme aan lopen. Vandaag de Zaanse Schans, waar al vijftig jaar wordt gediscussieerd over de vraag: wie draait op de voor de kosten van het massatoerisme? En waar nu ingrijpende maatregelen worden genomen.
Nieuwsuur
Binnenland
Deel artikel: