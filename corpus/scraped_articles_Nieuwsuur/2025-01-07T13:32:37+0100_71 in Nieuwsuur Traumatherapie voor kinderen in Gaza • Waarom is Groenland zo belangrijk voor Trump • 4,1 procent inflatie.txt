7/1 in Nieuwsuur: Traumatherapie voor kinderen in Gaza • Waarom is Groenland zo belangrijk voor Trump? • 4,1 procent inflatie
2025-01-07T13:32:37+0100
https://nos.nl/nieuwsuur/artikel/2550854-7-1-in-nieuwsuur-traumatherapie-voor-kinderen-in-gaza-waarom-is-groenland-zo-belangrijk-voor-trump-4-1-procent-inflatie

Een groot deel van de kinderen in Gaza kampt met PTSS. Uit recent onderzoek van War Child Gaza blijkt dat bijna alle kinderen denken dat de dood dichtbij is. Volgens de VN hebben vrijwel alle 1,2 miljoen kinderen in de Gazastrook mentale zorg nodig. Maar hoe bied je die zorg midden in een oorlog? Vanavond een reportage over psychische hulp aan kinderen in de Gazastrook.
Donald Trump junior, de zoon van de aankomend Amerikaanse president Trump is in Groenland. Hoewel het om een privébezoek zou gaan, kan het rekenen op internationale belangstelling. Want Trump heeft al meerdere keren gezegd dat hij Groenland wil kopen van Denemarken.
Groenland is belangrijk, omdat het strategisch ligt tussen de VS en Rusland. Alleen de Noordelijke IJszee, met daarin de Noordpool, ligt ertussen. De Amerikanen hebben er al sinds de Tweede Wereldoorlog een militaire basis. Ook is Groenland rijk aan grondstoffen. Correspondent Rolien Creton geeft uitleg over de politieke verhoudingen tussen Groenland en Denemarken en de politieke belangen.
De inflatie kwam in december uit op 4,1 procent, vergeleken met een jaar geleden. Dat is meer dan het Europese gemiddelde. Alleen in Kroatië, Estland en België was de inflatie hoger dan in Nederland.
Econoom Mathijs Bouman legt uit waarom de inflatie in Nederland hoger is dan in veel andere Europese landen en of er iets aan kan worden gedaan.
Nieuwsuur
Binnenland
Deel artikel: