Vanavond op tv: Uitspraak in MH17-zaak
2022-11-17T11:22:46+0100
https://nos.nl/nieuwsuur/artikel/2452740-vanavond-op-tv-uitspraak-in-mh17-zaak

Vandaag doet de rechter na een proces van 2,5 jaar uitspraak in de strafzaak over het neerschieten van vlucht MH17. Vier verdachten staan terecht voor moord. Zij zouden betrokken zijn geweest bij het inzetten van de Buk-raket die vlucht MH17 uit de lucht schoot en meegeholpen hebben aan het transport ervan.
We bespreken de uitspraak met twee nabestaanden van de ramp: Silene Fredriksz en Sander van Luik. Ook officier van justitie Digna van Boetzelaer, die leiding geeft aan het MH17-team van het Openbaar Ministerie, komt langs in de studio.
En we praten over de zaak met verslaggever Gert-Jan Dennekamp. Hij volgt de gebeurtenissen rondom MH17 al vanaf het begin op de voet.
Eerder maakte Gert-Jan Dennekamp samen met NOS op 3 deze reconstructie aan de hand van afgeluisterde telefoongesprekken van één van de hoofdverdachten, Sergej Doebinski:
Nieuwsuur
Binnenland
Deel artikel: