Vanavond op tv: Nog minder koopkracht • Poolse welkom onder druk • Indonesië: seks buiten huwelijk strafbaar
2022-12-06T15:54:56+0100
https://nos.nl/nieuwsuur/artikel/2455346-vanavond-op-tv-nog-minder-koopkracht-poolse-welkom-onder-druk-indonesie-seks-buiten-huwelijk-strafbaar

Ondanks het prijsplafond dat binnenkort van kracht gaat, en ondanks alle compensatiemaatregelen die het afgelopen jaar genomen zijn, moeten we toch rekening houden met een koopkrachtdaling van zo'n 4 procent. Dat blijkt uit de nieuwe doorberekeningen van het Centraal Planbureau. De koopkracht daalt volgens het CPB vooral doordat de inflatie hoger is dan de stijging van de cao-lonen. Te gast is: Pieter Hasekamp van het CPB.
Nederland, met 18 miljoen inwoners, vangt 85.000 mensen uit Oekraïne op. Polen, met 37 miljoen inwoners, vangt 1,5 miljoen Oekraïners op. En als was de steun voor de vele vluchtelingen oorspronkelijk groot, het warme welkom wordt nu op de proef gesteld. De Polen zijn bang dat de staat straks geen geld meer heeft voor de eigen burgers. Vanavond een nieuwe aflevering uit de serie 'De Nieuwe Muur' van Europacorrespondent Saskia Dekkers.
Het Indonesische parlement heeft wetgeving aangenomen waarmee onder meer overspel en seks buiten het huwelijk strafbaar worden gesteld. Straffen op buitenechtelijke seks bijvoorbeeld kunnen oplopen tot een jaar celstraf. De aanpassing van de wetgeving is omstreden; mensenrechtenorganisaties zeggen dat het ten koste gaat van burgerlijke vrijheden. We spreken met Phil Robertson, van Human Rights Watch Azië.
Nieuwsuur
Binnenland
Deel artikel: