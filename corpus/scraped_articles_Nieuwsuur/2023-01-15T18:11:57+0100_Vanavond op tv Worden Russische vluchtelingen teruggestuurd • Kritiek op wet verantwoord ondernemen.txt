Vanavond op tv: Worden Russische vluchtelingen teruggestuurd? • Kritiek op wet verantwoord ondernemen
2023-01-15T18:11:57+0100
https://nos.nl/nieuwsuur/artikel/2459973-vanavond-op-tv-worden-russische-vluchtelingen-teruggestuurd-kritiek-op-wet-verantwoord-ondernemen

Terwijl in Rusland de geruchten over een nieuwe mobilisatie steeds hardnekkiger worden, gaat Nederland een deel van de Russische vluchtelingen die in Nederland zijn mogelijk terugsturen. Staatssecretaris Eric van den Burg acht het "niet reëel" dat ze naar het front worden gestuurd. Maar heeft hij genoeg informatie over Rusland om die afweging te kunnen maken?
Te gast in de studio is hoogleraar migratierecht Thomas Spijkerboer.
Kinderarbeid, gevaarlijke of ongezonde werkomstandigheden en dagenlang werken voor een hongerloontje: ondanks de toenemende goede voornemens van het bedrijfsleven, gebeurt het nog steeds. Daar zou de initiatiefwet 'verantwoord en duurzaam internationaal ondernemen' verandering in moeten gaan brengen. Die wet stelt bedrijven verantwoordelijk als hun activiteiten negatieve gevolgen hebben voor mensenrechten of het milieu overal op de wereld. Maar al ruim voor het indienen van die wet, laten de tegenstanders van zich horen.
Nieuwsuur
Binnenland
Deel artikel: