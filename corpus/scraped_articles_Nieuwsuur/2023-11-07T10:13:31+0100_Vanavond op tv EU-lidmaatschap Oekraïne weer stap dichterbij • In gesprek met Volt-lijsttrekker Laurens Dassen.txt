Vanavond op tv: EU-lidmaatschap Oekraïne weer stap dichterbij • In gesprek met Volt-lijsttrekker Laurens Dassen
2023-11-07T10:13:31+0100
https://nos.nl/nieuwsuur/artikel/2496961-vanavond-op-tv-eu-lidmaatschap-oekraine-weer-stap-dichterbij-in-gesprek-met-volt-lijsttrekker-laurens-dassen

Oekraïne en Moldavië mogen als het aan de Europese Commissie ligt beginnen met onderhandelingen over het lidmaatschap van de Europese Unie. Dat adviseert de Europese Commissie. De 27 EU-leiders moeten nog unaniem akkoord gaan met het advies. Dat de EU mogelijk gaat onderhandelen met een land in oorlog, is opvallend. Het is een duidelijke boodschap aan Oekraïne dat het land bij de Europese familie hoort en tegelijkertijd ook een krachtig signaal aan Rusland, dat de Unie Oekraïne niet in de steek zal laten.
Wat ging er allemaal aan vooraf en hoe nu verder? We praten erover met correspondent Kysia Hekster.
In aanloop naar de Tweede Kamerverkiezingen komt Nieuwsuur met speciale uitzendingen. Centraal staan thema-afleveringen rondom de grootste politieke partijen. We interviewen de lijsttrekkers, ontleden de partijen aan de hand van verkiezingsprogramma's en stemgedrag en kiezers uit eigen kring komen aan bod met verwachtingen, ambities en kritiek.
Vanavond is te gast: de lijsttrekker van Volt, Laurens Dassen.
Nieuwsuur
Binnenland
Deel artikel: