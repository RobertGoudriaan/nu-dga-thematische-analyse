Vanavond op tv: Beveiliging Marengo-proces schoot tekort • Iraanse schoolmeisjes vergiftigd • Wantrouwen stikstofbeleid
2023-03-01T11:15:40+0100
https://nos.nl/nieuwsuur/artikel/2465693-vanavond-op-tv-beveiliging-marengo-proces-schoot-tekort-iraanse-schoolmeisjes-vergiftigd-wantrouwen-stikstofbeleid

De politie en het OM hebben veel signalen gemist voorafgaand aan de moorden op Peter R. de Vries, advocaat Derk Wiersum en de broer van kroongetuige Nabil B. Dat staat in het rapport van de Onderzoeksraad voor Veiligheid, dat vandaag gepresenteerd is. Alledrie de mannen werden beveiligd vanwege hun betrokkenheid bij het Marengo-proces, maar dat kon hen niet beschermen tegen fatale moordaanslagen.
Groeiende ongerustheid en woede onder ouders in Iran. Gisteren belandden tientallen meisjes in het ziekenhuis nadat ze op school onwel waren geworden, na blootstelling aan een mysterieus gas. Het is de zoveelste vergiftiging in drie maanden op een meisjesschool. De vrees is dat de daders meisjes willen ontmoedigen naar school te gaan. Onder ouders groeit ondertussen de woede op de autoriteiten die een onderzoek hebben aangekondigd, maar nog geen aanhoudingen hebben verricht. We spreken Iran-deskundige Peyman Jafari.
Op het Overijsselse platteland is veel weerstand tegen het stikstofaanpak van het kabinet. Wat betekent dat voor de aankomende Provinciale Statenverkiezingen? Kan dat leiden tot flinke winst voor de BoerBurgerBeweging (BBB) daar? We hebben het er over met een boer, een boswachter en lokale politici.
Nieuwsuur
Binnenland
Deel artikel: