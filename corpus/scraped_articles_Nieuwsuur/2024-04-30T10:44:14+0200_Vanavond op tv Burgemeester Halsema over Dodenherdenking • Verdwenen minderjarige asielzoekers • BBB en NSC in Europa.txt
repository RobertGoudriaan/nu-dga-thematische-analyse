Vanavond op tv: Burgemeester Halsema over Dodenherdenking • Verdwenen minderjarige asielzoekers • BBB en NSC in Europa
2024-04-30T10:44:14+0200
https://nos.nl/nieuwsuur/artikel/2518707-vanavond-op-tv-burgemeester-halsema-over-dodenherdenking-verdwenen-minderjarige-asielzoekers-bbb-en-nsc-in-europa

De spanningen op tal van terreinen lopen in Nederland op. Verstoringen en protestacties dreigen tijdens de Nationale Dodenherdenking. In Amsterdam, en ook in andere plaatsen, zijn extra veiligheidsmaatregelen aangekondigd. Borden, vlaggen of megafoons mogen niet mee de Dam op en het aantal aanwezigen is beperkt tot 10.000 in plaats van 20.000 mensen. Te gast is de burgemeester van Amsterdam, Femke Halsema.
Een groot aantal kwetsbare jongeren en kinderen verdwijnt van de radar tijdens hun migratie door Europa. De afgelopen drie jaar zijn ruim 51.000 minderjarigen verdwenen uit asielcentra in Europa. Dat blijkt uit onderzoek van het journalistencollectief Lost in Europe in samenwerking met verschillende Belgische media. De werkelijke cijfers liggen naar alle waarschijnlijkheid nog veel hoger.
In de aanloop naar de Europese parlementsverkiezingen tussen 6 en 9 juni onderzoeken nieuwe partijen al van welke politieke familie ze straks deel willen uitmaken. BBB en NSC hebben hun zinnen gezet op de Europese Volkspartij (EVP), de grootste fractie in het Europees Parlement. Maar zien de huidige Nederlandse partijen in die EVP hun komst wel zitten? En welke invloed hebben de formatieonderhandelingen met de PVV op een mogelijke Europese entree van BBB en NSC?
Nieuwsuur
Binnenland
Deel artikel: