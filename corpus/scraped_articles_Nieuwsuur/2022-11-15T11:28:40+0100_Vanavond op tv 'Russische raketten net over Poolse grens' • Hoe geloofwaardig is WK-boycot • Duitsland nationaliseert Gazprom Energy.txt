Vanavond op tv: 'Russische raketten net over Poolse grens' • Hoe geloofwaardig is WK-boycot? • Duitsland nationaliseert Gazprom Energy
2022-11-15T11:28:40+0100
https://nos.nl/nieuwsuur/artikel/2452505-vanavond-op-tv-russische-raketten-net-over-poolse-grens-hoe-geloofwaardig-is-wk-boycot-duitsland-nationaliseert-gazprom-energy

In het Poolse dorp Przewodów zijn raketten neergekomen. Daarbij zijn twee doden gevallen. Een Amerikaanse inlichtingenbron zegt tegen persbureau AP dat het gaat om Russische raketten die op Oekraïne waren gericht. Het Pentagon kan dit nog niet bevestigen. We spreken met Mart de Kruif, oud-commandant van de Landstrijdkrachten.
Hoe kun je tijdens het WK het Nederlands elftal steunen, zonder geassocieerd te worden met het omstreden gastland? Vanwege de schending van mensenrechten is er veel discussie over het wel of niet afreizen naar Qatar. Veel sponsoren blijven dit keer thuis. Maar zijn daarmee ook alle banden verbroken? De onderzoeksredactie van de NOS en Nieuwsuur zette op een rij hoe de bedrijven publiekelijk afstand nemen van Qatar, maar indirect verbonden zijn aan het toernooi. Econoom Mathijs Bouman zit in de studio.
Gemeenten hoeven hun energiecontract met het voormalige Gazprom Energy niet langer te verbreken. Duitsland nationaliseerde gisteren de Europese tak van het Russische staatsgasbedrijf. Daarmee valt ook de Nederlandse dochteronderneming niet meer onder de Europese sancties, laat Energieminister Rob Jetten (D66) de Kamer weten in een brief.
Nieuwsuur
Binnenland
Deel artikel: