Nieuwsuur-interviews die Sonja Barend Award wonnen
2023-05-19T13:06:46+0200
https://nos.nl/nieuwsuur/artikel/2475684-nieuwsuur-interviews-die-sonja-barend-award-wonnen

Bij podcast Gonzo - waarin journalist en presentator Merel Westrik samen met oud-hoofdredacteur Frans Lomans praat met journalisten over dat ene verhaal in hun carrière dat hen altijd zal bijblijven - vertelde Nieuwsuur-presentator Mariëlle Tweebeeke onlangs over haar interview met tv-producent Reinout Oerlemans en het bestuur van het VU Medisch Centrum in Amsterdam. Ze won er in 2012 de Sonja Barend Award mee, de prijs voor het beste televisie-interview.
Mariëlle Tweebeeke kreeg de Sonja Barend Award ook voor haar interview met de Oekraïense president Volodymyr Zelensky. Ze bezocht hem in Kiev. De Oekraïense president zei dat het de Russen niets kan schelen hoeveel mensen ze verliezen, maar dat voor hem "een overwinning zonder dat je nog mensen om je heen hebt", geen overwinning is.
Ook Nieuwsuur-presentator Jeroen Wollaars won de Sonja Barend Award, in 2021. Voor een vraaggesprek met CDA-lijsttrekker Wopke Hoekstra, in de verkiezingsserie van Nieuwsuur. Hoekstra werd toen al langer gezien als kroonprins van de partij, maar was pas sinds kort lijsttrekker. De campagne verliep niet vlekkeloos.
Nieuwsuur
Binnenland
Deel artikel: