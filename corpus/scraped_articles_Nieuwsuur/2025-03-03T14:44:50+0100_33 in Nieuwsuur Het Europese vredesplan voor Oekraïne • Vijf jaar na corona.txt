3/3 in Nieuwsuur: Het Europese vredesplan voor Oekraïne • Vijf jaar na corona
2025-03-03T14:44:50+0100
https://nos.nl/nieuwsuur/artikel/2558045-3-3-in-nieuwsuur-het-europese-vredesplan-voor-oekraine-vijf-jaar-na-corona

Het Verenigd Koninkrijk en Frankrijk hebben gisteren in Londen een aanzet gegeven tot een Europees plan voor vrede in Oekraïne. Het is een alternatief voor de gesprekken tussen de VS en Rusland over een deal in het land. De zogenoemde 'coalition of the willing' is onder meer overeengekomen dat de militaire hulp aan Oekraïne doorgaat en dat de defensie-industrie van Oekraïne fors moet groeien.
Hoe kijkt Rusland naar de plannen van Europese leiders? We bespreken het met de Russische ex-diplomaat Boris Bondarev en journalist en uitgever van de Moscow Times Derk Sauer. Politiek-duider Arjan Noorlander heeft het laatste nieuws uit Den Haag en wat betekenen de plannen voor de defensie-industrie in Europa? Te gast is Hans Huigen van de Nederlandse Industrie voor Defensie en Veiligheid (NIDV).
Toen de coronapandemie in volle hevigheid losbarstte waren er meer vragen dan antwoorden. Over de behandeling, maar ook over de gevolgen op de lange termijn voor de patiënten die de ziekte overleefden. Was er restschade? Hoe verliep het herstel? Op zoek naar antwoord op die vragen volgde Nieuwsuur een jaar lang twee van de vele duizenden corona-patiënten die op de intensive care belandden. Vijf jaar na het begin van de pandemie bezoeken we ze opnieuw. Hoe is het nu met ze?
Nieuwsuur
Binnenland
Deel artikel: