Vanavond op tv: Tanks naar Oekraïne • Kapotgeschoten Oekraïense stad Koepjansk • Conflict met de aannemer
2023-01-25T10:59:12+0100
https://nos.nl/nieuwsuur/artikel/2461152-vanavond-op-tv-tanks-naar-oekraine-kapotgeschoten-oekraiense-stad-koepjansk-conflict-met-de-aannemer

Duitse media meldden gisteravond dat Duitsland bereid is de zogenoemde Leopard 2-tanks te leveren. Ook andere landen zouden toestemming krijgen de tanks, die van Duitse makelij zijn, naar Oekraïne te sturen. Oekraïne is blij met de tanks. De onderminister van Buitenlandse Zaken, Andrij Melnyk, spreekt van een historisch besluit, dat op het slagveld een 'gamechanger' zal zijn.
De stad Koepjansk heeft de maken met constante bombardementen. Ver van het front, dienen de aanvallen geen enkel doel. De inwoners die zijn achtergebleven, hebben nauwelijks nog iets. Ze leven in constante angst voor nieuwe raketten. Vanavond een reportage van verslaggever Jan Eikelboom.
Een ingestort dak, een gesprongen waterleiding, of een aannemer die na de aanbetaling helemaal niet meer komt opdagen. Het aantal klachten over aannemers is het afgelopen jaar spectaculair gestegen. De drie grootste rechtsbijstandsverzekeraars zien een stijging tot wel vijftig procent in het aantal conflicten met aannemers.
Nieuwsuur
Binnenland
Deel artikel: