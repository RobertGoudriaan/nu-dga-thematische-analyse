Vanavond op tv: Overheid worstelt met regels energielabel • Hoe vergaat het teruggekeerde Oekraïners? •Corona in China
2022-12-29T12:11:52+0100
https://nos.nl/nieuwsuur/artikel/2458076-vanavond-op-tv-overheid-worstelt-met-regels-energielabel-hoe-vergaat-het-teruggekeerde-oekrainers-corona-in-china

In 2017 werd de energielabel C-verplichting aangekondigd en een jaar later vastgelegd in het Bouwbesluit. Nu blijkt dat niet alleen commerciële kantoorpanden niet op tijd voldoen aan die verplichting, ook kantoren van gemeenten, politie, rechtbanken en provincies hebben niet het juiste energielabel.
Zo'n dertig Oekraïense vluchtelingen stapten in het voorjaar in een grote bus, geladen met hulpgoederen. Ze wilden zo snel mogelijk terug naar huis, de heimwee werd ze te veel. Ook al woedde de oorlog voort, ze gingen toch. Nieuwsuur filmde hun bijna 24-uur durende reis, van het moeilijke afscheid van hun Nederlandse gastgezin tot aan de Poolse grens met Oekraïne.
Nu, een halfjaar later, kijken we hoe het met ze is.
Bekijk hier de reportage van eerder dit jaar:
EU-ministers kwamen vandaag bijeen om te overleggen of reizigers uit China getest moeten worden of niet. Corona laait daar op nu de strenge quarantainemaatregelen zijn losgelaten. De VS stelt een coronatest verplicht voor reizigers uit China. Ook in een Europees land als Italië worden reizigers uit China getest.
Moet dat EU-breed geregeld worden? We spreken erover met viroloog Marc Van Ranst.
Nieuwsuur
Binnenland
Deel artikel: