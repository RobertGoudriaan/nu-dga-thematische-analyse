28/11 in Nieuwsuur: Onderwijsdebat • Werken voor de Russen landverraad?
2024-11-28T14:25:32+0100
https://nos.nl/nieuwsuur/artikel/2546270-28-11-in-nieuwsuur-onderwijsdebat-werken-voor-de-russen-landverraad

In Oekraïne lopen zo'n 10.000 rechtszaken over landverraad. Het gaat veelal om mensen die in bezet gebied werkten voor het Russische regime. In veel gevallen werden de vermeende collaborateurs gedwongen, maar er zijn ook mensen die bewust samenwerkten met de Russen. Onze verslaggever sprak twee van hen.
De Tweede Kamer debatteert vandaag over begroting van het ministerie van Onderwijs voor volgend jaar. Gisteren werd duidelijk dat coalitie- en oppositiepartijen samen willen praten over wijzigingen. De oppositiepartijen D66, CDA, ChristenUnie en JA21 hebben samen een voorstel ingediend om zo'n 1,3 miljard euro aan bezuinigingen te schrappen. Politiek verslaggever Nynke de Zoeten volgt het debat.
Onderdeel van de bezuinigingen is de maatschappelijke diensttijd, waarbij jongeren tussen de 12 en 30 jaar zich vrijwillig inzetten voor de samenleving, gefinancierd door de overheid. Betrokkenen vrezen voor de gevolgen als de regeling verdwijnt.
Na jaren van relatieve rust is de burgeroorlog in Syrië weer opgelaaid. Zeker 132 mensen zijn omgekomen bij gevechten in het noordwesten van het land.
De heropleving van het conflict is verrassend, zegt arabist Leo Kwarten, maar ook te verklaren.
Als eerste land ter wereld verbiedt Australië sociale media voor kinderen tot 16 jaar. "Een moedige stap", zegt kinderpsychiater Floortje Scheepers. Ze vindt dat Nederland ook moet nadenken over zo'n verbod.
Nieuwsuur
Binnenland
Deel artikel: