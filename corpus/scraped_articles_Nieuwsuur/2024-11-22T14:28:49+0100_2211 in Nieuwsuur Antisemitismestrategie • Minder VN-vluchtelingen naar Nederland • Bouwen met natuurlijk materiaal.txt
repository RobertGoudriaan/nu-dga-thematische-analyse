22/11 in Nieuwsuur: Antisemitismestrategie • Minder VN-vluchtelingen naar Nederland • Bouwen met natuurlijk materiaal
2024-11-22T14:28:49+0100
https://nos.nl/nieuwsuur/artikel/2545498-22-11-in-nieuwsuur-antisemitismestrategie-minder-vn-vluchtelingen-naar-nederland-bouwen-met-natuurlijk-materiaal

Het kabinet presenteert vandaag een plan tegen het opkomend antisemitisme in Nederland. Het doel is het verbeteren van de veiligheid van Joden in Nederland. Er werd al aan de strategie gewerkt voordat in Amsterdam de gewelddadigheden plaatsvonden na de voetbalwedstrijd Ajax-Maccabi. Te gast zijn Marcel Möring, schrijver van Joodse komaf, en Hans Weijel, vicevoorzitter van het Centraal Joods Overleg.
Het kabinet wil minder asielzoekers toelaten en ook minder vluchtelingen opnemen via een (hervestigings)programma van de VN-vluchtelingen-organisatie UNHCR, zo werd onlangs bekend. Het hoofd van UNHCR Nederland is 'geschokt en bezorgd' vanwege dit besluit. Nu komen er jaarlijks 500 kwetsbare vluchtelingen naar Nederland. Coalitiepartijen spraken eerder deze maand af dat het aantal wordt verlaagd naar 200.
Bouwen met natuurlijke materialen als hennep of hout leidt tot minder CO2-uitstoot. De methode groeit in populariteit. Zo telt Nederland steeds meer ecodorpen: kleine gemeenschappen van huizen gebouwd met duurzame materialen. Als het aan het kabinet ligt zijn van de 900.000 nog te bouwen nieuwe huizen in 2030 er maar liefst 270.000 biobased. Gaat dat lukken?
Nieuwsuur
Binnenland
Deel artikel: