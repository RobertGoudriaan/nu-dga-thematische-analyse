Vanavond op tv: Kunnen we zonder fossiele subsidies? â€¢ ASML-topman over Nederlandse economie
2023-09-04T14:17:38+0200
https://nos.nl/nieuwsuur/artikel/2489202-vanavond-op-tv-kunnen-we-zonder-fossiele-subsidies-asml-topman-over-nederlandse-economie

Hoewel het kabinet de fossiele sector wil afbouwen, gaat er veel meer subsidie naartoe dan tot nu toe gedacht. Jaarlijks gaat het om 37,5 miljard euro, berekenden enkele milieuorganisaties. Denk dan aan bijvoorbeeld belastingvoordelen, prijssteun en overheidsinvesteringen om de energiesector en de luchtvaart betaalbaar te houden.
Is dat echt nodig? Want tegelijkertijd geeft het kabinet miljarden uit om klimaatdoelen te halen. We praten er in de studio over met onze klimaatverslaggever Marijn Duintjer Tebbens. Ook kijken we naar Canada, een land dat vooroploopt in de strijd tegen fossiele brandstoffen. Hoe gaat het daar?
Peter Wennink, CEO van chipbouwer ASML, komt naar de studio van Nieuwsuur om te praten over de 'chipoorlog'. Het Nederlandse kabinet kondigde onlangs exportbeperkingen af. Dus moet ASML zich aan extra regels houden als het gaat om chipmachines naar China verschepen.
Ook vragen we Wennink aan de vooravond van nieuwe Tweede Kamerverkiezingen naar zijn visie op de internationale economie en de rol van Nederland daarin.
Nieuwsuur
Binnenland
Buitenland
Deel artikel: