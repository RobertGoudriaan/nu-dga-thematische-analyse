Vanavond op tv: Linkse samenwerking in Eerste Kamer • VVD verdeeld over stikstof • Ziekenhuizen en corona
2022-06-11T16:28:29+0200
https://nos.nl/nieuwsuur/artikel/2432300-vanavond-op-tv-linkse-samenwerking-in-eerste-kamer-vvd-verdeeld-over-stikstof-ziekenhuizen-en-corona

De leden van GroenLinks en de PvdA stemden vandaag vóór samenwerking in de Eerste Kamer. Dat betekent dat de Eerste Kamerfracties van beide partijen voortaan samen vergaderen en samen stemmen. Is dat een opmaat naar samenwerking op meer terreinen of zelfs een fusie?
Ondertussen komt de VVD met haar leden bijeen in Halfweg voor een partijcongres. Een van de belangrijkste gespreksonderwerpen is het stikstofbeleid. Gisteren kwam het kabinet (met daarin VVD) met een stikstofbesluit, waarin de stikstofuitstoot in veel gebieden met 70 procent moet worden teruggedrongen. Dat betekent dat veel boeren hun werkzaamheden drastisch moeten inperken of zelfs helemaal moeten stoppen met hun bedrijf.
We gaan er in de studio over in gesprek met politiek verslaggever Nynke de Zoeten.
Er is geen garantie dat de ziekenhuizen niet vollopen bij een nieuwe golf van het coronavirus, schreef het expertteam covid-zorg gisteren in een advies aan zorgminister Ernst Kuipers. Moeten we ons zorgen maken?
We praten erover met Iwan van der Horst, voorzitter van de Nederlandse Vereniging voor Intensive Care. Hij is lid van het expertteam dat het advies aan minister Kuipers schreef.
Nieuwsuur
Binnenland
Deel artikel: