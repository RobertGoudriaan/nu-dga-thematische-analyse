Vanavond op tv: Kan ons leger een oorlog aan? • Snellere uitzetting asielzoekers • Actieve oude meesters
2024-01-22T12:41:45+0100
https://nos.nl/nieuwsuur/artikel/2505818-vanavond-op-tv-kan-ons-leger-een-oorlog-aan-snellere-uitzetting-asielzoekers-actieve-oude-meesters

In heel Europa waarschuwen generaals de afgelopen tijd voor een brede oorlog met Rusland. Want mocht het zover komen, is het maar zeer de vraag in hoeverre Europese landen in staat zijn zichzelf te verdedigen. Grote onzekere factor is Donald Trump: wint hij de Amerikaanse presidentsverkiezingen en beperkt hij de militaire steun aan Europa, dan is ons continent een stuk kwetsbaarder.
Is het mogelijk om Europa op korte termijn militair op eigen benen te laten staan? En wat zijn de grootste knelpunten in het Nederlandse leger? Te gast is hoogleraar oorlogsstudies Frans Osinga.
Marokkaanse asielzoekers die niet in Nederland mogen blijven, worden een stuk sneller uitgezet dan eerder. Nederland zette in de eerste elf maanden van 2023 250 uitgeprocedeerde asielzoekers uit naar Marokko, het hoogste aantal in tien jaar. Nog eens 700 personen zouden binnen een half jaar moeten volgen.
Jarenlang weigerde Marokko landgenoten terug te nemen. Wat is er veranderd?
In de reeks 'Oude Meesters' portretteren we kunstenaars die tussen de 84 en 94 jaar oud zijn en nog vol passie doorwerken. Vanavond: Auke de Vries. Zijn sculpturen sieren de openbare ruimte in binnen- en buitenland.
Nieuwsuur
Binnenland
Deel artikel: