Vanavond op tv: 'Buitendijks' bouwen • Politie experimenteert met gezichtsherkenning
2024-01-05T13:48:55+0100
https://nos.nl/nieuwsuur/artikel/2503816-vanavond-op-tv-buitendijks-bouwen-politie-experimenteert-met-gezichtsherkenning

Het hoge water doet steeds meer mensen afvragen: hoe (on)veilig is het om buiten de dijken te wonen? In Hoorn staat een deel van een schiereiland bij de haven blank. Bewoners moeten alle zeilen bijzetten om geen waterschade te hebben.
Toch wordt op een andere plek in Nederland volop 'buitendijks' gebouwd: in Arnhem in de uiterwaarden van de Nederrijn. Sommige mensen vinden dat onverstandig: zijn die huizen wel toekomstbestendig? En wie draait op voor de mogelijke schade?
Lange tijd mocht de politie niet experimenteren met gezichtsherkenning. Tegenwoordig mag dat wel van Justitie-minister Yeşilgöz. Toch ontbreekt specifieke wetgeving gericht op gezichtsherkenning nog. De Autoriteit Persoonsgegevens maakt zich daar zorgen over, net als juristen.
Nieuwsuur spreekt met een vrouw die met gezichtsherkenning werd aangewezen als verdachte van een strafbaar feit. Ze zou zich hebben misdragen bij een demonstratie op Schiphol. Maar daar was ze helemaal niet aanwezig.
Nieuwsuur
Binnenland
Deel artikel: