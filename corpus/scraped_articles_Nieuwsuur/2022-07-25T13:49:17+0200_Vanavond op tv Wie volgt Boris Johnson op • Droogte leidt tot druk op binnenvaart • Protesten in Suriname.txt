Vanavond op tv: Wie volgt Boris Johnson op? • Droogte leidt tot druk op binnenvaart • Protesten in Suriname
2022-07-25T13:49:17+0200
https://nos.nl/nieuwsuur/artikel/2438263-vanavond-op-tv-wie-volgt-boris-johnson-op-droogte-leidt-tot-druk-op-binnenvaart-protesten-in-suriname

In de strijd om het premierschap van het Verenigd Koninkrijk zijn nog twee kandidaten over: voormalig minister van Financiën Rishi Sunak en minister van Buitenlandse Zaken Liz Truss. Vanavond is het eerste grote een-op-een-televisiedebat tussen de twee.
Begin september kiezen de zeker 180.000 leden van de Conservatieve Partij de opvolger van Boris Johnson. Correspondent Fleur Launspach portretteert Truss en Sunak.
In rivieren en kanalen zijn de waterstanden laag door het droge en hete weer. Dat leidt tot druk op de natuur en de binnenvaart. In bijvoorbeeld het Twentekanaal moest Rijkswaterstaat al extra pompen inzetten om het toegankelijk te houden voor schepen. Inmiddels nadert de waterstand daar alweer de kritische grens waarbij het kanaal dicht gaat voor de scheepsvaart. Wat moet er gebeuren als de droogte aanhoudt?
Al dagenlang gaan demonstranten in Suriname de straat op om hun onvrede te uiten over de regering. Ook vandaag is het protest groter. President Santokhi werd twee jaar geleden ingezworen, maar sindsdien staat het land er veel slechter voor. Waarom zijn demonstranten zo ontevreden, en zal Santokhi akkoord gaan met hun eisenpakket?
Nieuwsuur
Binnenland
Deel artikel: