27/3 in Nieuwsuur: Uithuisplaatsingen toeslagenkinderen • Stikstofaanpak in Gelderland • Hawija-beelden alsnog gevonden
2025-03-27T11:52:27+0100
https://nos.nl/nieuwsuur/artikel/2561278-27-3-in-nieuwsuur-uithuisplaatsingen-toeslagenkinderen-stikstofaanpak-in-gelderland-hawija-beelden-alsnog-gevonden

Het schandaal rond de kinderopvangtoeslag speelde een grote rol bij de uithuisplaatsing van kinderen uit gedupeerde gezinnen. Dat concludeert de Commissie Toeslagen en Uithuisplaatsingen onder leiding van Mariëtte Hamer.
Volgens de commissie laten de gevolgen voor de getroffen kinderen zich "tot op de dag van vandaag" voelen.
Commissievoorzitter Mariëtte Hamer is vanavond te gast in de studio.
Het plan van de provincie Gelderland om zones te maken waarin de stikstofuitstoot drastisch omlaag moet. Het idee is dat er zones komen rond stikstofgevoelige natuur op de Veluwe en bij Winterswijk. De hoop is dat de provincie dan weer vergunningen kan afgeven voor de bouw van woningen, bedrijven en wegen en voor evenementen.
Diverse boeren die mogelijk worden getroffen door het plan zien er niets is, net als LTO.
Gedeputeerde Ans Mol (BBB) is te gast in de studio en licht de plannen toe.
Het ministerie van Defensie heeft alsnog videobeelden teruggevonden die de ochtend na het bombardement op Hawija in Irak werden gemaakt door een Nederlandse F-16.
Afgelopen weekend publiceerde de Volkskrant een reconstructie over hoe de beelden waren verdwenen. Vervolgens is er op het ministerie opnieuw gezocht en zijn de beelden alsnog gevonden.
De commissie-Sorgdrager deed onderzoek naar de aanval op Hawija waarbij in 2025 zeker zeventig burgerdoden vielen. Sorgdrager publiceerde haar rapport begin dit jaar. In dat rapport werd ook genoemd dat "een cruciale video" na de aanval was 'overschreven'. Volgens de Volkskrant was de ergernis bij de commissie over de onvindbare beelden groot.
Nieuwsuur
Binnenland
Deel artikel: