Vanavond op tv: Negeerde Israël waarschuwingen? • Half miljard voor supersnelle chips • Eindelijk weer school in Oekraïne
2023-12-01T15:10:56+0100
https://nos.nl/nieuwsuur/artikel/2499932-vanavond-op-tv-negeerde-israel-waarschuwingen-half-miljard-voor-supersnelle-chips-eindelijk-weer-school-in-oekraine

Israël wist al een jaar voor de terreuraanslag van 7 oktober van plannen van Hamas daarvoor, schrijft The New York Times. Het leger en inlichtingendiensten zouden het aanvalsplan van de terreurorganisatie als onrealistisch en te ingewikkeld hebben beschouwd. Hoe kan het dat Israël op het verkeerde been is gezet? We spreken een van de Amerikaanse journalisten die een document met het aanvalsplan in handen kregen.
De overheid investeert honderden miljoenen in zogenoemde fotonische computerchips. Van deze supersnelle chips wordt veel verwacht. Apparaten zouden er kleiner en energiezuiniger mee kunnen worden en het internet veel sneller. De miljoenenvesteringen komen niet uit de lucht vallen. Er woedt al jaren een geopolitieke strijd over chips en de EU en VS willen minder afhankelijk worden van Azië. Maar wat gebeurt er precies met het geïnvesteerde geld?
Wie de schade in Oekraïe opneemt na bijna twee jaar oorlog, ziet burgerslachtoffers, dode en gewonde militairen en volledig kapotgeschoten steden. Maar niet alle schade is zichtbaar. Er zijn ook trauma's en veel verdriet. Het dagelijkse leven ligt op z'n gat. scholieren zitten al bijna twee jaar zonder school. Maar in Izjoem wordt eindelijk weer lesgegeven. In de kelder weliswaar, want alleen daar is het veilig.
Nieuwsuur
Binnenland
Deel artikel: