Vanavond op tv: Medisch toerisme • Hezbollah • Koffie en klimaatverandering
2024-08-14T14:17:28+0200
https://nos.nl/nieuwsuur/artikel/2533253-vanavond-op-tv-medisch-toerisme-hezbollah-koffie-en-klimaatverandering

De 24-jarige Aleyna uit het Gelderse Druten stond op het punt te trouwen, maar overleed vorige maand in het Turkse Izmir kort na een cosmetische operatie. Haar overlijden roept opnieuw vragen op over de veiligheid van cosmetische ingrepen in Turkije.
De spanningen in het Midden-Oosten lopen op, onder andere tussen de Libanese beweging Hezbollah en het Israëlische leger. Hezbollah meldde zondag dat twee strijders waren omgekomen bij een Israëlische luchtaanval, terwijl Israël de komende dagen een directe aanval van Iran verwacht, een trouwe bondgenoot van Hezbollah.
Hezbollah, een Libanese militante beweging, werd begin jaren 80 opgericht als guerrillagroep en is tegenwoordig de belangrijkste groepering in Libanon. Hoe gaan ze te werk? En hoe zitten ze militair in elkaar?
De vraag naar goede koffie neemt wereldwijd toe, maar goede koffie wordt schaars. En dat alles komt door klimaatverandering: een kieskeurig gewas als koffie kan slecht tegen extreem weer.
De toekomst van koffie: hoe gaat die eruit zien? In de uitzending van vanavond gaan we op zoek naar de oplossingen om de koffieproductie overeind te houden. Zijn er bijvoorbeeld koffiesoorten die beter bestand zijn tegen de weersextremen?
Nieuwsuur
Binnenland
Deel artikel: