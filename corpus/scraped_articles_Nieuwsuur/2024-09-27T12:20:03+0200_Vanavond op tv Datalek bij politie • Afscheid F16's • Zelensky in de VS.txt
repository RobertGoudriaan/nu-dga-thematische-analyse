Vanavond op tv: Datalek bij politie • Afscheid F16's • Zelensky in de VS
2024-09-27T12:20:03+0200
https://nos.nl/nieuwsuur/artikel/2538682-vanavond-op-tv-datalek-bij-politie-afscheid-f16-s-zelensky-in-de-vs

Bij een hack bij de politie zijn "werkgerelateerde contactgegevens" van alle politiemedewerkers buitgemaakt. Volgens de politie lijkt het erop dat de namen en e-mailadressen van bijna alle 65.000 politiemedewerkers zijn buitgemaakt. Ook zijn telefoonnummers buitgemaakt, hoe veel is niet duidelijk
Vandaag vliegen voor de laatste keer F-16's over Nederland. De Koninklijke Luchtmacht neemt afscheid van de gevechtsvliegtuigen, waarvan er 24 naar Oekraïne verscheept worden en andere gebruikt gaan worden voor trainingsdoeleinden in andere landen. De straaljagers vliegen vandaag in twee uur langs militaire vliegvelden in Nederland.
Oud-commandant der strijdkrachten Dick Berlijn en voormalig gevechtspiloot vertelt in de studio over het belang van de straaljagers voor Nederland.
Met zijn 'overwinningsplan' onder zijn arm vloog Zelensky afgelopen week naar de VS. Tijdens zijn ontmoeting met Biden gisteren werd weinig bekendgemaakt over de inhoud van dat plan. Eerder kondigde Biden al een militair steunpakket aan van 8 miljard dollar. Tegelijkertijd haalde Zelensky zich de woede van de Republikeinen op de hals vanwege een bezoek aan een munitiefabriek in swingstate Pennsylvania.
Oost-Europadeskundige Bob Deen schuift aan in de studio.
Nieuwsuur
Binnenland
Deel artikel: