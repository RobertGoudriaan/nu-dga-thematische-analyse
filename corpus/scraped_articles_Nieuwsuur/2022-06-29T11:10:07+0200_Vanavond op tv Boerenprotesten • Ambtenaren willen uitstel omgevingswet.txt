Vanavond op tv: Boerenprotesten • Ambtenaren willen uitstel omgevingswet
2022-06-29T11:10:07+0200
https://nos.nl/nieuwsuur/artikel/2434541-vanavond-op-tv-boerenprotesten-ambtenaren-willen-uitstel-omgevingswet

Gisteren ontaardden de boerenprotesten op veel plekken in rellen. Boeren voerden actie op snelwegen en voor de Tweede Kamer en braken uiteindelijk door een politieblokkade voor het huis van stikstofminister Christianne van der Wal. Ook het huis van CDA-Kamerlid Derk Boswijk werd bezocht in het bijzijn van zijn jonge kinderen, meldt hij op Twitter. Hij werkt daarom voorlopig vanuit huis.
In de uitzending blikken we terug op de situatie van gisteren én kijken we vooruit naar die van vandaag. Houden de boeren zich rustiger of escaleren de protesten weer?
We praten in de studio met Sjaak van der Tak, voorzitter van boerenorganisatie LTO Nederland.
En we nemen een kijkje over de grens. Want ook in België zijn boeren boos over het stikstofbeleid.
Nieuwsuur
Binnenland
Deel artikel: