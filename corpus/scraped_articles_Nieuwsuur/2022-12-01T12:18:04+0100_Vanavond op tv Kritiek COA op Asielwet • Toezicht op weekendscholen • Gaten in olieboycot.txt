Vanavond op tv: Kritiek COA op Asielwet • Toezicht op weekendscholen • Gaten in olieboycot
2022-12-01T12:18:04+0100
https://nos.nl/nieuwsuur/artikel/2454689-vanavond-op-tv-kritiek-coa-op-asielwet-toezicht-op-weekendscholen-gaten-in-olieboycot

Onderwijsminister Dennis Wiersma (VVD) wil sneller kunnen ingrijpen bij weekendscholen als er risico is op anti-integratieve, antidemocratische en anti-rechtsstatelijke overtuigingen. Maar de voorstellen van de minister zijn hoogstwaarschijnlijk onhaalbaar, onuitvoerbaar en ongrondwettelijk, zeggen zijn ambtenaren. Toch zet Wiersma de plannen door.
Het Centraal Orgaan opvang asielzoekers (COA) uit stevige kritiek op de zogenoemde spreidingswet die ervoor moet zorgen dat er voldoende opvangplekken voor asielzoekers komen. De uitvoeringsorganisatie waarschuwt in een uitgebreide reactie dat de nieuwe wet waarschijnlijk niet voldoende gaat helpen om de problemen aan te pakken. Te gast is de voorzitter van het COA, Milo Schoenmaker.
Vanaf 5 december mag er geen Russische ruwe olie per schip naar Europa worden getransporteerd. Import van de olie, de kurk waar de Russische economie én oorlogsmachine op drijft, valt vanaf dan onder de EU-sancties. Maar er blijken nogal wat mazen in het net te zitten.
Nieuwsuur
Binnenland
Deel artikel: