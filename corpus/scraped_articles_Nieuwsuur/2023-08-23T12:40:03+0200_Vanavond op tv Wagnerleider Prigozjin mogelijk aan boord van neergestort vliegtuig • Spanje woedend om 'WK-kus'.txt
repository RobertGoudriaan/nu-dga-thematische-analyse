Vanavond op tv: Wagnerleider Prigozjin mogelijk aan boord van neergestort vliegtuig • Spanje woedend om 'WK-kus'
2023-08-23T12:40:03+0200
https://nos.nl/nieuwsuur/artikel/2487672-vanavond-op-tv-wagnerleider-prigozjin-mogelijk-aan-boord-van-neergestort-vliegtuig-spanje-woedend-om-wk-kus

In Rusland zijn alle tien inzittenden van een privéjet omgekomen bij een crash. De Russische civiele luchtvaartdienst meldt dat Wagnerleider Prigozjin op de passagierslijst staat. Het is niet duidelijk of hij ook werkelijk aan boord was van het toestel, dat ten noorden van Moskou neerstortte. We schakelen met Rusland-correspondent Geert-Groot Koerkamp. Oost-Europadeskundige Bob Deen schuift aan in de studio.
De kou leek enigszins uit de lucht nadat de voorzitter van de Spaanse voetbalbond, Luis Rubiales, maandag excuses had gemaakt voor de ongevraagde kus op de mond die hij gaf aan de kersverse wereldkampioene Jenifer Hermoso. Maar Spanje is nog niet klaar met het voorval. En er blijkt vaker sprake van opmerkelijk gedrag bij Rubiales. Zo dook er op sociale media een video op van een feestvierende Rubiales, die op de tribune in het bijzijn van de Spaanse koningin zichzelf in zijn kruis grijpt om de wereldtitel van de Spaanse vrouwen te vieren.
Nieuwsuur
Binnenland
Deel artikel: