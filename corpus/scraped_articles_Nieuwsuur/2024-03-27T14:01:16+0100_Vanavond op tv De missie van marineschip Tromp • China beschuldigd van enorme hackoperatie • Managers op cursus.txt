Vanavond op tv: De missie van marineschip Tromp • China beschuldigd van enorme hackoperatie • Managers op cursus
2024-03-27T14:01:16+0100
https://nos.nl/nieuwsuur/artikel/2514406-vanavond-op-tv-de-missie-van-marineschip-tromp-china-beschuldigd-van-enorme-hackoperatie-managers-op-cursus

Het marineschip Zr. Ms. Tromp is in de Rode Zee aangekomen en moet daar de internationale scheepvaart beschermen tegen aanvallen van de Houthi's uit Jemen. Sinds eind vorig jaar nemen Houthi's regelmatig commerciële en marineschepen onder vuur met raketten en drones. de Rode Zee een cruciale route voor de scheepvaart tussen het Suezkanaal en de Indische Oceaan.
Zware beschuldigingen aan het adres van China dat miljoenen mensen in verschillende westerse landen zou hebben gehackt. De Chinese cyberaanvallen zouden zijn gericht op politici, journalisten, bedrijven en critici van de Chinese overheid. Westerse inlichtingendiensten waarschuwen al langer voor het gevaar van spionage door China. De nieuwe beschuldigingen zijn geen goed nieuws voor de oplopende diplomatieke spanningen tussen het westen en China. Demissionair premier Mark Rutte is vandaag samen met demissionair minister Geoffrey van Leeuwen van Buitenlandse Handel in China.
Wat mag anno 2024 wel en niet op de werkvloer? Het is een vraag die elke manager zich weleens zal stellen. En dat merken de bureaus die trainingen geven over grensoverschrijdend gedrag. Uit een rondgang van Nieuwsuur blijkt dat veel bedrijven hun leidinggevenden op cursus sturen. Maar helpen de cursussen?
Nieuwsuur
Binnenland
Deel artikel: