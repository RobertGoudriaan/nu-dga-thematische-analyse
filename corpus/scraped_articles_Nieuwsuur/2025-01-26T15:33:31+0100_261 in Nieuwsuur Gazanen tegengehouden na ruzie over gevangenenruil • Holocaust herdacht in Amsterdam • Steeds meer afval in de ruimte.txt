26/1 in Nieuwsuur: Gazanen tegengehouden na ruzie over gevangenenruil • Holocaust herdacht in Amsterdam • Steeds meer afval in de ruimte
2025-01-26T15:33:31+0100
https://nos.nl/nieuwsuur/artikel/2553355-26-1-in-nieuwsuur-gazanen-tegengehouden-na-ruzie-over-gevangenenruil-holocaust-herdacht-in-amsterdam-steeds-meer-afval-in-de-ruimte

Tienduizenden Palestijnen proberen vandaag terug te keren naar het noorden van de Gazastrook, maar Israël weigert ze terug te laten keren vanwege een geschil over de vrijlating van een Israëlische gijzelaar.
Daarmee komt het bestand tussen Hamas en Israël verder onder druk. Ondertussen stelt de Amerikaanse president Trump voor om een aanzienlijk deel van de Palestijnse bevolking uit Gaza te verplaatsen, met als doel het gebied "op te ruimen". Jordanië, Egypte en andere Arabische landen zouden Palestijnse vluchtelingen moeten opnemen, vindt hij.
Ook loopt vandaag het staakt-het-vuren tussen Israël en Hezbollah af. Het Israëlische leger zou daarom volledig moeten zijn teruggetrokken uit Libanon, maar eergisteren zei de regering al dat die deadline niet wordt gehaald.
We bespreken de ontwikkelingen in het Midden-Oosten met correspondent Nasrah Habiballah.
In het Wertheimpark in Amsterdam zijn vandaag de slachtoffers van de Holocaust herdacht. Jacques Grishaver sprak voor het laatst als voorzitter van het Nederlands Auschwitz Comité. Na 27 jaar houdt hij het voor gezien. We maakten een portret van de 82-jarige Amsterdammer die in de Tweede Wereldoorlog als baby was ondergedoken.
Met dank aan Deborah van der Starre / Starregie voor de beelden van de onthulling van het Namenmonument.
Een Keniaans dorp werd op nieuwjaarsdag totaal verrast toen een 500 kilo zware ring uit de lucht kwam vallen. Het bleek een raketonderdeel gebruikt voor ruimtevaart.
Dat dit soort brokstukken terug op aarde vallen is zeldzaam, maar zeldzaam is allang niet meer de hoeveelheid afval in de ruimte zelf. Dat probleem groeit en daar krijgen we allemaal last van. Dus zijn ruimtevaartexperts op zoek naar oplossingen.
Nieuwsuur
Binnenland
Buitenland
Deel artikel: