Vanavond op tv: Gelekte Amerikaanse documenten • Griekenland is een groeimotor
2023-04-10T17:55:46+0200
https://nos.nl/nieuwsuur/artikel/2470930-vanavond-op-tv-gelekte-amerikaanse-documenten-griekenland-is-een-groeimotor

De afgelopen dagen zijn Amerikaanse overheidsdocumenten met geheime informatie van het leger en veiligheidsdiensten verschenen op diverse sociale media. De documenten geven onder meer gedetailleerde informatie over de situatie in Oekraïne. Sommige informatie is zo specifiek dat het erop lijkt dat Amerikaanse inlichtingendiensten zijn doorgedrongen tot toplagen van het Kremlin.
Wie achter het lek zit is onduidelijk. Wat we wél weten en wat de gevolgen kunnen zijn van het lek bespreken we met Amerikaanse deskundigen.
De Griekse economie zit stevig in de lift. Na jaren van crisis groeide de Griekse economie vorig jaar met bijna 6 procent, méér dan de Nederlandse groei van 4,5 procent.
In 2010 was Griekenland nog bijna bankroet. In ruil voor miljardenleningen moest het land hard bezuinigen. Ook de belasting- en rechtssystemen moesten op de schop. Uit protest gingen Grieken massaal de straat op.
Betekent de economische groei van nu dat die maatregelen hebben gewerkt? Te gast is econoom Mathijs Bouman.
Nieuwsuur
Binnenland
Deel artikel: