28/3 in Nieuwsuur: Zware aardbeving in Azië • Gevaarlijke nep-oxycodonpillen • Ruzie in de coalitie? • Hoe werkt een burgerarrest?
2025-03-28T11:49:16+0100
https://nos.nl/nieuwsuur/artikel/2561419-28-3-in-nieuwsuur-zware-aardbeving-in-azie-gevaarlijke-nep-oxycodonpillen-ruzie-in-de-coalitie-hoe-werkt-een-burgerarrest

Zuidoost-Azië is getroffen door een zware aardbeving. Die had een kracht van 7,7 met een epicentrum in het midden van Myanmar. Myanmar heeft de noodtoestand afgekondigd voor zes regio's. In de Thaise hoofdstad Bangkok, 1000 kilometer verderop, waren de gevolgen ook merkbaar. Een appartementencomplex in aanbouw is ingestort. Er zouden zeker 43 bouwvakkers vastzitten onder het puin. Ook Bangkok is uitgeroepen tot rampgebied.
Er was al iemand overleden, maar nu blijkt dat nóg 2 mensen levensgevaarlijke oxycodon-pillen hebben geslikt die ze via de zwarte markt hadden aangeschaft. Van nog eens twee anderen slachtoffers wordt ook zo'n vergiftiging vermoed, dat wordt nu nog onderzocht, zo meldt het Nederlands Vergiftigingen Informatie Centrum aan Nieuwsuur. We praten zo verder over de stof die deze pillen zo gevaarlijk maakt en de stijgende vraag naar zware pijnmedicatie als oxycodon. Eerst de zorgen bij ervaringsdeskundigen. Te gast is Marcel Bouvy, hoogleraar Farmaceutische Patientenzorg.
De ministers Mona Keijzer (BBB) en Marjolein Faber (PVV) hebben een conflict over de huisvesting voor statushouders. Haagse bronnen zeggen dat de onderlinge verhouding tussen de twee ministers tot onder het nulpunt is gedaald en dat de spanning tussen de twee om te snijden is. Kortgezegd wil Faber dat statushouders uit de volle azc's sneller doorstromen naar gewone woningen. Keijzer wil statushouders geen voorrang geven boven woningzoekende Nederlanders. We praten vanavond met politiekduider Arjan Noorlander.
Gisteren stak een man in het centrum van Amsterdam vijf mensen neer. Twee van hen raakten zwaargewond. Ook de verdachte zelf raakte gewond. De verdachte werd tegen de grond gewerkt en vastgehouden door een voorbijganger die de verdachte tegen de grond werkte en vasthield. Hij verrichtte een zogeheten burgerarrest of burgerarrestatie. Dat mag als mensen een misdrijf op heterdaad zien gebeuren. Wat zijn de regels voor een burgerarrest?
Nieuwsuur
Binnenland
Deel artikel: