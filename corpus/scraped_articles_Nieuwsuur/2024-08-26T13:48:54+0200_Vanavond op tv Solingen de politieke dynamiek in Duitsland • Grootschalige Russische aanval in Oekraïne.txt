Vanavond op tv: Solingen: de politieke dynamiek in Duitsland • Grootschalige Russische aanval in Oekraïne
2024-08-26T13:48:54+0200
https://nos.nl/nieuwsuur/artikel/2534650-vanavond-op-tv-solingen-de-politieke-dynamiek-in-duitsland-grootschalige-russische-aanval-in-oekraine

Bij de aanslag in het Duitse Solingen, die is opgeëist door de islamitische terreurorganisatie IS, vielen vrijdagavond drie doden. Gisteravond gaf de vermoedelijke dader, een Syriër, zichzelf aan bij de politie. We spreken met de Duitse terrorisme-expert Hans-Jakob Schindler.
Rusland heeft Oekraïne vannacht op grote schaal bestookt met drones en raketten. Het zou gaan om aanvallen op zeker vijftien regio's, mogelijk een vergelding voor de terreinwinst van Oekraïne in Koersk. Delen van Kyiv zitten zonder stroom en water. Ondertussen is in Frankrijk de Russische techmiljardair Pavel Doerov van de berichtenapp Telegram gearresteerd. Over de reden van zijn arrestatie is officieel nog niets bekendgemaakt.
Vanavond een reportage uit Moskou - hoe kijken Russen naar de ontwikkelingen in Koersk? - en een gesprek met de militair-strategische adviseur van de Oekraïense president Volodymyr Zelensky. De actuele ontwikkelingen bespreken we met Oost-Europadeskundige Bob Deen.
Nieuwsuur
Binnenland
Deel artikel: