Vanavond op tv: Russische advocaten • Nieuwe maanmissie • Beroemde straatkunstenaar in Nederland
2023-08-10T12:03:00+0200
https://nos.nl/nieuwsuur/artikel/2486101-vanavond-op-tv-russische-advocaten-nieuwe-maanmissie-beroemde-straatkunstenaar-in-nederland

Niet alleen kritische oppositieleden lopen in Rusland gevaar, ook hun advocaten kunnen vervolgd worden. Tientallen advocaten zijn al uit het ambt gezet, omdat ze Kremlin-critici bijstonden, en sommigen belandden zelfs in de gevangenis.
Nieuwsuur sprak twee Russische advocaten: een die vluchtte, en een die zijn werk in Rusland blijft doen, ook al wordt hem dat steeds moeilijker gemaakt.
Rusland gaat morgen voor het eerst in bijna 50 jaar weer een missie naar de maan sturen. Die moet informatie opleveren over het maken van een zachte landing in het Zuidpoolgebied van de maan. Dat is mogelijk een geschikte plek voor een ruimtestation, omdat er waarschijnlijk genoeg ijs is om water en zuurstof uit te halen.
Ruimtevaartdeskundige Rob van den Berg is in de studio.
Het Amsterdamse museum STRAAT opent een tentoonstelling met meer dan 130 werken van de bekende Amerikaanse straatkunstenaar Shepard Fairey. Fairey is zelf ook in Nederland en maakt ter plekke twee kunstwerken voor het museum. Eén daarvan is een muurschildering op de zijgevel van het museumgebouw.
Nieuwsuur sprak Fairey over zijn werk en de activistische boodschap in zijn kunst.
Nieuwsuur
Binnenland
Buitenland
Cultuur & Media
Deel artikel: