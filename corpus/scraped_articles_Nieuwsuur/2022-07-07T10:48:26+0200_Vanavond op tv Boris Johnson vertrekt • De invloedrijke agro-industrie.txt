Vanavond op tv: Boris Johnson vertrekt â€¢ De invloedrijke agro-industrie
2022-07-07T10:48:26+0200
https://nos.nl/nieuwsuur/artikel/2435663-vanavond-op-tv-boris-johnson-vertrekt-de-invloedrijke-agro-industrie

Na aanhoudende druk van zijn partij en een leegloop van zijn kabinet stapt de Britse premier Boris Johnson alsnog op. Gisteren zei hij nog dat hij er niet over peinsde om te vertrekken en benadrukte hij een "kolossaal mandaat" te hebben van de Britse kiezer. Nu, een recordaantal vertrokken kabinetsleden later, treedt hij alsnog terug. Hij wil aanblijven tot er een opvolger is. Hoe willen de Britten nu verder? We spreken over de ontwikkelingen met onder anderen met Rem Korteweg van Instituut Clingendael.
De boeren staan niet alleen in hun protesten tegen de stikstofplannen van het kabinet. Ze krijgen steun van verschillende bedrijven uit de agrarische sector. Zij hebben belang bij een zo groot mogelijke landbouwsector in Nederland. Hoe ziet die industrie eruit? Te gast is econoom Mathijs Bouman.
Nieuwsuur
Binnenland
Deel artikel: