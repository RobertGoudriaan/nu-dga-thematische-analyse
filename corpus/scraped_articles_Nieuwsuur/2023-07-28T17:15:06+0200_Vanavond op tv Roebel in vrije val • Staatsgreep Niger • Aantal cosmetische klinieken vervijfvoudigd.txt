Vanavond op tv: Roebel in vrije val • Staatsgreep Niger • Aantal cosmetische klinieken vervijfvoudigd
2023-07-28T17:15:06+0200
https://nos.nl/nieuwsuur/artikel/2484615-vanavond-op-tv-roebel-in-vrije-val-staatsgreep-niger-aantal-cosmetische-klinieken-vervijfvoudigd

Dit jaar verloor de Russische roebel al meer dan een derde van z'n waarde - en dan vooral in de laatste weken en maanden. Waar komt die val vandaan? Welke rol spelen de westerse sancties en wat betekent het voor de Russische economie? Rusland-kenner Hubert Smeets geeft uitleg in de studio.
Woensdag namen soldaten van de presidentiële garde van Niger de president gevangen. Een dag later voegde de legertop zich bij de coupplegers. En vandaag was er een nieuwe leider die het volk toesprak met geruststellende woorden. Hij zei de macht te hebben gegrepen vanwege de verslechterde veiligheidssituatie in het land.
In het echt net zo mooi als op Instagram, dat is de droom van heel veel jongeren. En dat verklaart ook de populariteit van botox en fillers, juist ook bij die die jongeren. Het aantal cosmetische klinieken is sinds 2013 vervijfvoudigd blijkt uit cijfers die Trouw opvroeg bij de Kamer van Koophandel.
Nieuwsuur
Binnenland
Deel artikel: