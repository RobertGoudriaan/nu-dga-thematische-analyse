Vanavond op tv: Kabinet was al bijna gevallen • Stikstofplannen van nieuwe kabinet • Melania Trump spreekt zich uit voor abortus • Problemen bij Veilig Thuis
2024-10-03T16:22:20+0200
https://nos.nl/nieuwsuur/artikel/2539480-vanavond-op-tv-kabinet-was-al-bijna-gevallen-stikstofplannen-van-nieuwe-kabinet-melania-trump-spreekt-zich-uit-voor-abortus-problemen-bij-veilig-thuis

Het kabinet-Schoof is eind augustus, nog geen twee maanden na de start, bijna gevallen. Bij een nachtelijk overleg over de begroting voor volgend jaar stonden coalitiepartijen VVD en NSC lijnrecht tegenover elkaar. Dat melden betrokkenen aan Nieuwsuur.
Het nieuwe kabinet wil het stikstofprobleem te lijf gaan door meer te meten. Zo zou er een beter beeld moeten komen van de staat van de natuur. Ook zou zo helderder moeten worden wie precies de uitstoters zijn. Gaat die nieuwe tactiek werken?
Nee, vrezen experts. Het leidt vooral tot vertraging. Daardoor zal de natuurkwaliteit slecht blijven en het verlenen van nieuwe vergunningen langer een probleem zijn.
In haar aankomende biografie schrijft Melania Trump dat een vrouw recht heeft op abortus. Dat meldt The Guardian, die zegt een exemplaar in handen te hebben van het boek van de echtgenote van Donald Trump.
De oud-president, die in november opnieuw een gooi doet naar het Witte Huis, staat achter de bevoegdheid van Amerikaanse staten om abortusrechten te beperken. Zijn vrouw zou daar anders over denken en de mogelijkheid een zwangerschap te beëindigen in het boek onderdeel noemen van het "fundamentele recht van vrouwen op hun individuele vrijheid".
Wat betekent het dat het echtpaar verschillend lijkt te denken over het abortusvraagstuk? We vragen het correspondent Rudy Bouma.
Kinderen en gezinnen moeten vaak nog lang op hulp wachten vanuit Veilig Thuis, meldt de Inspectie Gezondheidszorg en Jeugd (IGJ) in een nieuw rapport. Door het lange wachten, leven ze te lang met een constante dreiging van huiselijk geweld of kindermishandeling.
We praten erover met Veilig Thuis-bestuurder Judith Kuypers.
Nieuwsuur
Binnenland
Deel artikel: