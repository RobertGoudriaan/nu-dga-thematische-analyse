Migratie uit Tunesië, bekijk de reportages
2023-07-20T11:02:38+0200
https://nos.nl/nieuwsuur/artikel/2483488-migratie-uit-tunesie-bekijk-de-reportages

Europacorrespondent Saskia Dekkers reisde samen met cameraman Pieter Nijdeken meerdere keren naar Tunesië. Daar brachten ze de problemen in kaart die hebben geleid tot de Tunesiëdeal. Bekijk hieronder alle reportages.
In Italië komen recordaantallen West-Afrikanen aan, bijna allemaal uit Tunesië. In hoofdstad Tunis zijn bij racistische klopjachten duizenden mensen hun huis uitgejaagd. Die kwamen er na een opruiende toespraak van president Kais Saied. Hij noemde migranten "een enorm gevaar voor het land" en "onderdeel van een crimineel plan om de bevolkingssamenstelling te veranderen".
Moet de EU een Tunesische president die richting dictatuur beweegt, belonen met miljarden euro's steun om migranten tegen te houden? Het Afrikaanse land is uitgegroeid tot het belangrijkste vertrekpunt van mensen. De vrees is dat die aantallen flink zullen toenemen.
We doken in de smokkelindustrie rond havenstad Sfax, in Tunesië. Daarvandaan vertrekken de meeste boten met migranten en vluchtelingen naar Italië. Wie werken er mee aan de mensensmokkel en hoe gaat dat in zijn werk? "Iedereen verdient eraan, de politie en veel Tunesiërs."
Wat gebeurt er met de mensen die van Tunesië naar Lampedusa zijn gesmokkeld? We volgen een groep West-Afrikanen die zich aan de zware tocht wagen om de Frans-Italiaanse grens over te steken. "Al moet ik het duizend keer proberen."
In Parijs zijn de afgelopen maanden veel mensen uit West-Afrika aangekomen via de Tunesië-route. In Parijs is er nauwelijks opvang. Een parkeergarage staat vol tentjes voor families met kleine kinderen, en jonge mannen kraken noodgedwongen een schoolgebouw.
In de grensstrook tussen Tunesië en Libië hebben de Tunesische autoriteiten honderden mensen uit West-Afrika gedumpt. Met nauwelijks eten of drinken en zonder onderdak. Onder hen ook kinderen en zwangere vrouwen. Een journalist van Al Jazeera kon bij ze komen.
Tunesië heeft te maken met een cocktail van problemen. De instortende economie en een president met dictatoriale trekken, zorgen ervoor dat mensen liever de gevaarlijke oversteek naar Europa maken, dan dat ze blijven. Europese leiders willen de president daarom honderden miljoenen geven om mensen tegen te houden. Maar moeten ze dat wel doen?
We maakten daarover ook nog deze YouTube:
Nieuwsuur
Buitenland
Deel artikel: