Vanavond op tv: Geen Nederlandse mpox-vaccins naar Afrika? • Nieuwe synthetische drugs zaaien dood en verderf
2024-08-31T15:54:44+0200
https://nos.nl/nieuwsuur/artikel/2535278-vanavond-op-tv-geen-nederlandse-mpox-vaccins-naar-afrika-nieuwe-synthetische-drugs-zaaien-dood-en-verderf

Tegen het advies van haar haar ambtenaren en het RIVM in gaan er als het aan minister Fleur Agema van Volksgezondheid ligt, voorlopig geen Nederlandse mpox-vaccis naar Afrika. De Wereldgezondheidsorganisatie heeft de opmars van een nieuwe variant van het virus in Afrika bestempeld als internationale noodsituatie en deed een oproep aan andere landen om Afrika te steunen. Het doneren van vaccins kan de overdracht van mpox tegenhouden, zeggen experts. Maar Agema wil de voorraad in Nederland achter te hand houden mocht er zich in ons land een uitbraak voordoen. Maar is dat wel in het Nederlandse belang? Te gast is Henry de Vries, hoogleraar huidinfecties bij het Amsterdam UMC.
In navolging van de uiterst dodelijke fentanylcrisis in de Verenigde Staten krijgen synthetische opioïden nu ook steeds meer voet aan de grond in Europa. Een nog veel sterker middel - zogeheten nitazenen - duikt de afgelopen tijd op in partijen reguliere drugs. Gebruikers weten vaak niet dat ze dit middel tot zich nemen en dat zorgt met name in het Verenigd Koninkrijk voor honderden overdosisdoden. We praten in de studio met drugsexpert Daan van der Gouwe van het Trimbosinstiuut.
Gisteren schreven we dat deze nitazenen nu ook voor het eerst zijn aangetroffen in Nederland.
Nieuwsuur
Binnenland
Deel artikel: