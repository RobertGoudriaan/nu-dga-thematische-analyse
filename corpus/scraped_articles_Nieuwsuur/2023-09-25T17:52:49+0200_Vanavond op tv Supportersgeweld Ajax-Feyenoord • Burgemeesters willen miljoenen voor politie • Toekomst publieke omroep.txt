Vanavond op tv: Supportersgeweld Ajax-Feyenoord • Burgemeesters willen miljoenen voor politie • Toekomst publieke omroep
2023-09-25T17:52:49+0200
https://nos.nl/nieuwsuur/artikel/2491826-vanavond-op-tv-supportersgeweld-ajax-feyenoord-burgemeesters-willen-miljoenen-voor-politie-toekomst-publieke-omroep

Na 55 minuten werd de wedstrijd Ajax-Feyenoord definitief gestaakt toen voor de tweede keer vuurwerk op het veld werd gegooid. Daarna bestormden hooligans de hoofdingang van de Arena. De Amsterdamse burgemeester Femke Halsema eist maatregelen van de KNVB en van voetbalclubs. Zij is te gast.
Burgemeesters in het land maken zich grote zorgen om capaciteitsproblemen bij de politie. In een oproep, ondertekend door de politie, vragen zij om een investering van 400 miljoen euro. Zonder dit geld zal het aantal politiemensen afnemen en zullen recente investeringen teniet worden gedaan, staat in de brief. De Amsterdamse burgemeester Femke Halsema, voorzitter van de regioburgemeesters, en burgemeester van Heerlen Roel Wever lichten de oproep toe in de studio.
Als het aan het Adviescollege Publieke Omroep ligt, mag de Nederlandse Publieke Omroep (NPO) uit maximaal zes omroepverenigingen bestaan. Het college onderzocht in opdracht van het kabinet de toekomst van de publieke omroep. Voorzitter van het Adviescollege Pieter van Geel schuift aan.
Nieuwsuur
Binnenland
Deel artikel: