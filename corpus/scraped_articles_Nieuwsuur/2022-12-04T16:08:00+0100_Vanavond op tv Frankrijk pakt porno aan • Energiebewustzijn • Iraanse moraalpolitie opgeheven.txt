Vanavond op tv: Frankrijk pakt porno aan • Energiebewustzijn • Iraanse moraalpolitie opgeheven?
2022-12-04T16:08:00+0100
https://nos.nl/nieuwsuur/artikel/2455101-vanavond-op-tv-frankrijk-pakt-porno-aan-energiebewustzijn-iraanse-moraalpolitie-opgeheven

De Iraanse moraalpolitie wordt opgeheven, heeft procureur-generaal Mohammad Jafar Montazeri gezegd. De moraal- of zedenpolitie was vooral verantwoordelijk voor de handhaving van de strenge kledingvoorschriften voor vrouwen in het streng-islamitische land. Wat de uitspraak precies gaat betekenen, is echter nog onduidelijk. Dat bespreken we met Iran-deskundige Roxane Farmanfarmaian.
In Frankrijk is een grootschalig en breed gedragen offensief gestart tegen misstanden in de porno-industrie. Het gaat onder meer om geweld, verkrachting en seks met minderjarigen. De Franse Senaat kwam met een snoeihard rapport van 200 pagina's. Meer dan twintig mannen - pornoproducenten en -acteurs - zijn inmiddels in staat van beschuldiging gesteld. Meer dan zestig ex-pornoactrices hebben aanklachten tegen de mannen ingediend.
Lekker zuinig zijn met gas was tot nu toe betrekkelijk eenvoudig. Maar nu lijkt het eindelijk winter te gaan worden, met temperaturen rond het vriespunt. En dan wordt het een stuk lastiger om de gaskraan dicht te houden, en de energierekening laag. Wat kun je als burger doen, zelfs als je geen dikke portemonnee hebt?
Nieuwsuur
Buitenland
Deel artikel: