29/1 in Nieuwsuur: Angst voor Russische agressie in Polen • Opstartproblemen wietproef • Invloed Medisch Tuchtcollege
2025-01-29T14:32:24+0100
https://nos.nl/nieuwsuur/artikel/2553724-29-1-in-nieuwsuur-angst-voor-russische-agressie-in-polen-opstartproblemen-wietproef-invloed-medisch-tuchtcollege

De Poolse premier Donald Tusk - de nieuwe voorzitter van de Europese Unie - hamert op het in zijn ogen allerbelangrijkste thema: veiligheid. Afgelopen week sprak hij waarschuwende woorden voor het Europees Parlement. Tusk vindt dat "Europa Pools moet denken" en voorbereid moet zijn op een aanval van buitenaf. Om Polen, maar ook Europa beter te beveiligen, is het land begonnen met de bouw van een 'oostelijk schild': langs de grens met Rusland en langs de grens met Belarus komen over een lengte van 800 kilometer vestingwerken en barrières. Europa-correspondent Saskia Dekkers trok naar die grens en ziet dat de Poolse regering zich op elke militaire dreiging voorbereidt.
Niet meer gedogen, maar hasj en wiet gewoon legaal produceren. Al in 2017 besloot Den Haag dat het in ieder geval het proberen waard was. Na jaren vertraging door opstartproblemen moet het experiment in april dan echt van start gaan. Maar nog steeds zijn er grote twijfels over vooral de beschikbaarheid van goede hasj. We bespreken het met Paul Depla, de burgemeester van Breda, één van de deelnemende gemeenten aan het experiment.
Wie ontevreden is over een behandeling bij een arts, kan daarover een klacht indienen bij het Medisch Tuchtcollege, dat de kwaliteit van de gezondheidszorg bewaakt. De angst voor een veroordeling is bij artsen groot. De vrees voor een berisping of schorsing - in het ergste geval kan een arts uit zijn beroep worden gezet - beïnvloedt zelfs hun werk.
Nieuwsuur
Binnenland
Deel artikel: