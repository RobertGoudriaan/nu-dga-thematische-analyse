Vanavond op tv: Investeringen kerncentrales • Taken Koninklijk Huis
2024-07-25T14:42:47+0200
https://nos.nl/nieuwsuur/artikel/2530206-vanavond-op-tv-investeringen-kerncentrales-taken-koninklijk-huis

Het kabinet wil vier kerncentrales gaan bouwen. Dat gaat tientallen miljarden kosten. Om de kosten te kunnen dekken, wordt de financiering vanuit grote investeerders zoals verzekeraars, pensioenfondsen en banken essentieel. De hoop van het kabinet is ook op deze marktpartijen gevestigd.
Vanavond in de studio praten we met een bestuursvoorzitter van een van de vijf grote pensioenfondsen en vragen hem hoe hij aankijkt tegen het investeren in kerncentrales.
Pieter Omtzigt wil dat de leden van het Koninklijk Huis zich beperken tot hun eigenlijke, vooral ceremoniële taken. De aanleiding daarvoor zijn uitspraken van koningin Máxima en het werk van prinses Laurentien voor de toeslagenslachtoffers. Volgens Omtzigt rammelt daardoor de ministeriële verantwoordelijkheid, de regel dat de premier verantwoordelijk is voor het optreden van het Koninklijk Huis.
Kunnen de leden van het Koninklijk Huis worden beperkt in de taken die zij uitvoeren? Hoe zit dat precies?
Nieuwsuur
Binnenland
Deel artikel: