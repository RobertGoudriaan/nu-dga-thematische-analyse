Vanavond op tv: Graan moet weg uit Oekraïne • School shootings VS • Bureaucratie rond Oekraïense gewonden
2022-05-25T12:23:34+0200
https://nos.nl/nieuwsuur/artikel/2430174-vanavond-op-tv-graan-moet-weg-uit-oekraine-school-shootings-vs-bureaucratie-rond-oekraiense-gewonden

Er zijn wereldwijde graantekorten. In Oekraïne, een grote graanexporteur, is er al wel geoogst, maar door de oorlog kan de graan het land niet uit. Vanuit Litouwen is het idee geopperd om de graan per schip op te halen. Dat zou dan moeten met een humanitaire missie via de Zwarte Zee.
In Nieuwsuur meer over dit plan en de haalbaarheid ervan.
21 doden vielen er bij een schietpartij op een school in Texas gisteren. De schietpartij op de basisschool is de 27ste school shooting dit jaar in Amerika. De verontwaardiging is enorm, maar ondertussen worstelt het land met een oplossing. We praten met correspondent Marieke de Vries. Te gast is Hans Klis, oud-VS correspondent en schrijver van het boek 'Generatie Columbine'.
Nederlandse ziekenhuizen nemen vrijwel geen Oekraïense oorlogsgewonden op. Particuliere hulporganisaties lukt het wel om gewonde militairen uit Oekraïne te halen. Dat klinkt sympathiek, maar de praktijk stuiten organisaties op veel bureaucratie.
Nieuwsuur
Binnenland
Deel artikel: