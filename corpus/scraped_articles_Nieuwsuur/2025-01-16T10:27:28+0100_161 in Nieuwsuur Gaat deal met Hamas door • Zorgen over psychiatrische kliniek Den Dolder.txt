16/1 in Nieuwsuur: Gaat deal met Hamas door? • Zorgen over psychiatrische kliniek Den Dolder
2025-01-16T10:27:28+0100
https://nos.nl/nieuwsuur/artikel/2551993-16-1-in-nieuwsuur-gaat-deal-met-hamas-door-zorgen-over-psychiatrische-kliniek-den-dolder

Komt er na vijftien maanden oorlog een einde aan het geweld in Gaza? Een staakt-het-vuren tussen Hamas en Israël moet vanaf zondag ingaan. Maar een vergadering van het Israëlische veiligheidskabinet over het gisteren bereikte akkoord is tot nader order uitgesteld. Het kantoor van premier Benjamin Netanyahu zegt dat het overleg is uitgesteld, omdat Hamas onder bepaalde afspraken uit wil komen en daarmee een crisis veroorzaakt.
Vanavond het laatste nieuws uit Gaza en Israël met een reportage uit Gaza over vluchtelingen die hopen terug te keren naar huis.
VN-coördinator voor Humanitaire Hulp en Wederopbouw Sigrid Kaag legt uit wat er allemaal nodig is voor hulp en wederopbouw.
Tijdens het staakt-het-vuren worden tientallen Israëlische gijzelaars van Hamas vrijgelaten. Ze zaten zo'n anderhalf jaar gevangen. Hoe pak je het leven weer op na zo'n lange gijzeling?
En wéér heeft een patiënt van de psychiatrisch kliniek Fivoor in Den Dolder een dodelijk slachtoffer gemaakt: een 76-jarige vrouw werd doodgestoken niet ver van het terrein van de kliniek. De 27-jarige verdachte werd een dag later aangehouden. Hij was niet uit de instelling ontsnapt, maar mocht buiten het terrein zijn.
Omdat in 2017 de studente Anne Faber ook door iemand uit Fivoor werd vermoord, is de impact op het dorp groot. Te gast is Joyce Langenacker, burgemeester van Zeist waar Den Dolder onder valt.
Nieuwsuur
Binnenland
Deel artikel: