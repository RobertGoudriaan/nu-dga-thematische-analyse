Vanavond op tv: Koning biedt excuses aan voor slavernijverleden • Verdienen aan slavernij
2023-07-01T15:39:11+0200
https://nos.nl/nieuwsuur/artikel/2481045-vanavond-op-tv-koning-biedt-excuses-aan-voor-slavernijverleden-verdienen-aan-slavernij

Koning Willem-Alexander heeft in een toespraak excuses aangeboden voor het Nederlandse slavernijverleden. Ook vroeg hij om vergiffenis, omdat zijn voorouders destijds niet hebben ingegrepen tegen het systeem. De historische speech werd uitgesproken op de Nationale Herdenking Slavernijverleden. Vandaag is de start van het herdenkingsjaar, omdat 150 jaar geleden feitelijk een einde kwam aan de slavernij in alle Nederlandse koloniën. Een half jaar geleden maakte premier Mark Rutte al namens de Nederlandse regering excuses voor wat slaafgemaakten is aangedaan.
Vanavond staat de uitzending geheel in het teken van het Herdenkingsjaar Slavernijverleden. Te gast zijn: Robbert Dijkgraaf, minister van Onderwijs, Cultuur en Wetenschap en Linda Nooitmeer, bestuurder van het Nationaal instituut Nederlands slavernijverleden en erfenis (NiNsee), de organisator van het herdenkingsjaar.
De slavernij betekende onnoemelijk menselijk leed. De vele honderdduizenden tot slaaf gemaakten die namens Nederland slavenarbeid verrichtten, leverden een aanzienlijke bijdrage aan de economie. En het wordt steeds duidelijker dat verdienen aan de slavernij zich niet beperkte tot de slavenhandelaren.
Nieuwsuur
Binnenland
Deel artikel: