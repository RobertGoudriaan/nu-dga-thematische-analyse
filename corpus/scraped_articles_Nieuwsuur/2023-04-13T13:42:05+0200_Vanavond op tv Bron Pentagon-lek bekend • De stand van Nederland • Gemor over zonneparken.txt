Vanavond op tv: Bron Pentagon-lek bekend • De stand van Nederland • Gemor over zonneparken
2023-04-13T13:42:05+0200
https://nos.nl/nieuwsuur/artikel/2471269-vanavond-op-tv-bron-pentagon-lek-bekend-de-stand-van-nederland-gemor-over-zonneparken

Degene die de geheime Amerikaanse overheidsdocumenten heeft gelekt, werkte op een legerbasis. Het zou gaan om een twintiger die zich OG noemt. Dat meldt The Washington Post, die sprak met twee mensen die in zijn chatgroep zaten. Vanavond is er een verdachte aangehouden.
The Washington Post had toegang tot berichten uit de groep die bestond uit een aantal jonge Amerikanen - gamers en wapenfans - en analyseerde honderden foto's van de geheime stukken. Die documenten zouden nog nergens anders gepubliceerd zijn. De krant zegt ook over een stemopname, foto's en een video te beschikken.
Te gast is terrorisme-expert Beatrice de Graaf.
Het Sociaal en Cultureel Planbureau (SCP) ziet het ongenoegen in de samenleving toenemen. Veel mensen vinden dat het met Nederland de verkeerde kant opgaat. Ook het vertrouwen in de overheid is laag. Maar wat gebeurt er eigenliijk met alle onderzoeksuitkomsten en de daar bijbehorende adviezen van het SCP om de samenleving te verbeteren? Te gast is SCP-directeur Karen van Oudenhoven.
Ze spelen een belangrijke rol bij het behalen van de klimaatdoelen: zonneparken. Maar op steeds meer plekken stuiten ze op bezwaren. Deskundigen zijn bang dat het draagvlak verdwijnt als er niet meer rekening wordt gehouden met de inpassing in het landschap.
Nieuwsuur
Binnenland
Deel artikel: