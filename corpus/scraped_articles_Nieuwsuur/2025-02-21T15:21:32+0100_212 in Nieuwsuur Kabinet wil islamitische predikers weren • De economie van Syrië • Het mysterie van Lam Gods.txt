21/2 in Nieuwsuur: Kabinet wil islamitische predikers weren • De economie van Syrië • Het mysterie van Lam Gods
2025-02-21T15:21:32+0100
https://nos.nl/nieuwsuur/artikel/2556757-21-2-in-nieuwsuur-kabinet-wil-islamitische-predikers-weren-de-economie-van-syrie-het-mysterie-van-lam-gods

Minister van Weel van Justitie en minister Faber van Asiel gaan proberen drie islamitische predikers uit Nederland te weren. Dat trio wil komend weekend spreken op de Ramadan Expo in Utrecht. Volgens de ministers zijn ze niet welkom omdat ze haat prediken.
Hoe rechtvaardig en kansrijk is het om hen de toegang tot Nederland te ontzeggen? We vragen het Jan Brouwer, emeritus hoogleraar algemene rechtswetenschap.
Syrië zit economisch volledig aan de grond na veertien jaar burgeroorlog en internationale sancties. Het bbp daalde volgens de Wereldbank van 60 miljard naar 9 miljard nu. Tweederde van de Syriërs moet rondkomen van minder dan 4 dollar per dag.
Nu het Assad-regime is gevallen, is de grote vraag hoe het land weer kan opkrabbelen. Te gast is Thea Hilhorst, hoogleraar humanitaire studies aan de Erasmus Universiteit.
Wat de Nachtwacht voor Nederland is, is het Lam Gods voor onze zuiderburen. Maar het altaarstuk uit 1432 is niet meer compleet sinds in 1934 bij een kunstroof twee panelen uit de kathedraal in Gent werden gestolen. Eén daarvan is nooit teruggevonden, tot teleurstelling van veel kunstliefhebbers en speurneuzen.
Maar nu, ruim negentig jaar na de kunstroof, zijn er nieuwe ontwikkelingen die leidden tot een politie-inval in een villa vlakbij Gent.
Nieuwsuur
Binnenland
Buitenland
Deel artikel: