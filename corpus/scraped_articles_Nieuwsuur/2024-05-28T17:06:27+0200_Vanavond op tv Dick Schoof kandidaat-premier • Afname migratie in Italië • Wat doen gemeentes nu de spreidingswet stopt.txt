Vanavond op tv: Dick Schoof kandidaat-premier • Afname migratie in Italië • Wat doen gemeentes nu de spreidingswet stopt?
2024-05-28T17:06:27+0200
https://nos.nl/nieuwsuur/artikel/2522230-vanavond-op-tv-dick-schoof-kandidaat-premier-afname-migratie-in-italie-wat-doen-gemeentes-nu-de-spreidingswet-stopt

Dick Schoof is de kandidaat-premier van de nieuwe coalitie. Vanmiddag is hij langs geweest bij de leiders van de vier formerende partijen en formateur Richard van Zwol. De 67-jarige Schoof is op dit moment de hoogste ambtenaar op het ministerie van Justitie en Veiligheid. Daarvoor was hij de baas van de inlichtingendienst AIVD, Nationaal Coördinator Terrorismebestrijding en Veiligheid (NCTV) en directeur van de Immigratie- en Naturalisatiedienst (IND). Wat zijn de reacties in Den Haag? We schakelen met politiek duider Arjan Noorlander.
In Italië zijn de eerste maanden van dit jaar fors minder migranten aangekomen dan in dezelfde periode vorig jaar. Betekent dit dat Meloni's aanpak om migranten tegen te houden werkt? Deskundigen wijzen op de macht die het geeft aan autoritaire leiders als Saied, de president van Tunesië. Bovendien worden de meeste kansloze migranten die in Italië aankomen niet op het vliegtuig terug gezet, maar zwerven rond.
Hoe gaan gemeentes om met asielopvang nu de nieuwe coalitie de Spreidingswet wil intrekken? In sommige dorpen en steden gaan stemmen op om de komst van azc's tegen te houden met het nieuwe hoofdlijnenakkoord in de hand.
In Nijkerk zitten ze, net als veel andere gemeentes, in hun maag met het aangekondigde einde van de Spreidingswet.
Nieuwsuur
Binnenland
Deel artikel: