Vanavond op tv: Anti-regeringsprotest in Israël • Afghanen vertrekken massaal
2023-01-08T16:32:40+0100
https://nos.nl/nieuwsuur/artikel/2459133-vanavond-op-tv-anti-regeringsprotest-in-israel-afghanen-vertrekken-massaal

In de Israëlische stad Tel Aviv hebben duizenden mensen geprotesteerd tegen de nieuwe regering van premier Benjamin Netanyahu. De demonstranten hekelen de nieuwe coalitie, de meest rechtse en conservatiefste ooit in Israël.
De protesten richten zich onder meer op de hervormingen die de minister van justitie wil doorvoeren, die de regering en het parlement meer invloed geven ten koste van de rechterlijke macht. We bespreken die hervormingen en de onvrede over de regering met de Nederlands-Israëlische antropologe (UvA) Erella Grassiani.
Afghanen verlaten massaal hun land, vooral vanwege de armoede. De Afghaanse economie is sinds de Taliban de macht overnamen totaal ingestort.
In Europa merken we er niet veel van, want de meesten gaan naar buurlanden als Pakistan en Iran om te werken. Om daar te komen, steken ze illegaal de grens over. Verslaggever Zainab Hammoud ziet hoe het deze mensen vergaat en wat en wie ze vinden op hun weg.
Nieuwsuur
Binnenland
Deel artikel: