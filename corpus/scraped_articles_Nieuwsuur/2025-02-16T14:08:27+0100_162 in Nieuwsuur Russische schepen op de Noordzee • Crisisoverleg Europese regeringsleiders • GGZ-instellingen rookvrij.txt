16/2 in Nieuwsuur: Russische schepen op de Noordzee • Crisisoverleg Europese regeringsleiders • GGZ-instellingen rookvrij
2025-02-16T14:08:27+0100
https://nos.nl/nieuwsuur/artikel/2556082-16-2-in-nieuwsuur-russische-schepen-op-de-noordzee-crisisoverleg-europese-regeringsleiders-ggz-instellingen-rookvrij

Sinds afgelopen zomer patrouilleert de Nederlands marine op de Noordzee. Hoofddoel: het beschermen van de kwetsbare vitale infrastructuur op de zeebodem en het in beeld brengen van potentiële dreigingen. Gisteren stuitte het Nederlandse marineschip Johan de Witt op zes verdachte schepen met een mogelijk Russische link. Nieuwsuur was aan boord van het marineschip, dat de zes schepen geen moment uit het oog verloor.
Afgelopen dagen gaat het over niets anders dan de verdeeldheid tussen de VS en Europese landen. Er zijn verschillen van inzicht over hoe de oorlog in Oekraïne kan worden beëindigd. En hoe moet je omgaan met de Russische president Vladimir Poetin? De waarschuwing is dat Poetins agressie niet ophoudt bij Oekraïne. Morgen is er een informeel spoedoverleg tussen Europese regeringsleiders in Parijs. De Oekraïense president Volodymyr Zelensky pleitte gisteren al voor de vorming van een Europees leger. Verslaggever Gert-Jan Dennekamp is in Kyiv, Oekraine. Hoe kijken ze daar naar alle ontwikkelingen?
In de loop van dit jaar moeten alle psychiatrische instellingen rookvrij zijn. Er mag dan nergens meer een sigaret worden opgestoken. Het is onderdeel van het Nationaal Preventie Akkoord, dat door de Nederlandse GGZ is ondertekend. Maar hoe pak je dat aan? Want vijftig procent van de GGZ-cliënten rookt. Het plaatst de instellingen voor grote dilemma's en daar gaan ze verschillend mee om.
Nieuwsuur
Binnenland
Deel artikel: