Vanavond op tv: Nederlandse chips in Russisch oorlogsmateriaal • Oppakken actievoerders Extinction Rebellion
2023-01-27T16:03:59+0100
https://nos.nl/nieuwsuur/artikel/2461461-vanavond-op-tv-nederlandse-chips-in-russisch-oorlogsmateriaal-oppakken-actievoerders-extinction-rebellion

Microchips gemaakt door Nederlandse bedrijven komen, ondanks zware sancties, nog altijd in Rusland terecht. Het gaat om vele miljoenen stuks sinds het begin van de invasie in Oekraïne tot en met december. De export loopt via tussenhandelaren. Enkele honderden leveringen zijn gegaan naar drie Russische ondernemingen die gelinkt zijn aan defensiebedrijven. 'Nederlandse' chips worden ook gevonden in Russische wapens.
Activisten van Extinction Rebellion werden gisteren preventief opgepakt voor opruiing. Zij kregen eveneens een gebiedsverbod van drie maanden. Ze waren voornemens met een blokkade actie te voeren op de A12. We horen het OM over de reden van het oppakken en het gebiedsverbod. Te gast is Sieger Sloot, één van de actievoerders die een gebiedsverbod kreeg.
Nieuwsuur
Binnenland
Deel artikel: