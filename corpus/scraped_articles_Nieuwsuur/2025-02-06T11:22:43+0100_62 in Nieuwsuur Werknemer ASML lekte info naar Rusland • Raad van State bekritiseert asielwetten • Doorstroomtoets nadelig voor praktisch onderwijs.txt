6/2 in Nieuwsuur: Werknemer ASML lekte info naar Rusland • Raad van State bekritiseert asielwetten • Doorstroomtoets nadelig voor praktisch onderwijs?
2025-02-06T11:22:43+0100
https://nos.nl/nieuwsuur/artikel/2554739-6-2-in-nieuwsuur-werknemer-asml-lekte-info-naar-rusland-raad-van-state-bekritiseert-asielwetten-doorstroomtoets-nadelig-voor-praktisch-onderwijs

Een oud-werknemer van chipmachinefabrikant ASML en chipmaker NXP, die al maanden vastzit op verdenking van het stelen van bedrijfsgeheimen, stond in contact met de Russische inlichtingendienst SVR. Dat staat in een ambtsbericht van de Algemene Inlichtingen- en Veiligheidsdienst (AIVD) aan het Openbaar Ministerie. De rechtbank in Rotterdam besprak het bericht vandaag tijdens een pro-formazitting in de zaak tegen de oud-werknemer. Verslaggever Mark Schrader volgt de zaak en doet vanavond verslag.
De asielnoodmaatregelenwet wordt wel het meest explosieve dossier genoemd van het Kabinet-Schoof. De politiek is al weken in afwachting van een belangrijk advies van de Raad van State over dit pakket aan maatregelen dat de instroom van migranten fors in moet dammen.
Vanavond lekte dat advies uit. We bespreken de inhoud ervan met politiek duider Arjan Noorlander.
Middelbare scholen klagen over de gevolgen van de doorstroomtoets. Sinds kinderen in groep 8 die toets maken, krijgen te veel kinderen een te hoog advies voor vervolgonderwijs. Dat vinden vooral scholen die praktijkonderwijs aanbieden. Sommige kinderen moeten dan later van school veranderen. Vorig jaar werden er minder schooladviezen voor het praktijkonderwijs gegeven. Een trend die overigens al langer zichtbaar is. Wat is eigenlijk het beste voor het kind? Te gast is voorzitter van MKB-Nederland: Jacco Vonhof.
Nieuwsuur
Binnenland
Deel artikel: