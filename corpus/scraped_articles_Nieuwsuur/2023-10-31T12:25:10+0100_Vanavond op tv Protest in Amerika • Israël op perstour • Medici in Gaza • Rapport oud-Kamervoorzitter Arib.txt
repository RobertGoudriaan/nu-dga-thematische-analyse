Vanavond op tv: Protest in Amerika • Israël op perstour • Medici in Gaza • Rapport oud-Kamervoorzitter Arib
2023-10-31T12:25:10+0100
https://nos.nl/nieuwsuur/artikel/2496082-vanavond-op-tv-protest-in-amerika-israel-op-perstour-medici-in-gaza-rapport-oud-kamervoorzitter-arib

Op meer dan honderd Amerikaanse universiteiten zijn er felle protesten waarbij studenten een pro-Palestijns geluid laten horen. Vooral op Upenn, de Universiteit van Pennsylvania, woedt de discussie fel, tot ergernis van rijke oud-studenten die pro-Israël zijn. Veel van hen hebben hun donaties aan de universiteit stopgezet. Een verslag van correspondent Rudy Bouma.
Familieleden van gegijzelden bezoeken verschillende plekken in Europa om de herinnering aan de terreurdaden van Hamas levend te houden. Ze hopen dat de aandacht voor hun geliefden niet verslapt en dat de wereld alles op alles zet de gijzelaars vrij te krijgen. Verslaggever Jan Eikelboom bezoekt een kibboets die op 7 oktober hard werd getroffen door Hamas.
Cameraman Ibrahim el Sbaita volgde de afgelopen week twee hulpverleners in Gaza: dokter Al-Ran, die inmiddels twaalf familieleden kwijtraakte. En ambulancebroeder Abu Shaheen, wiens huis werd gebombardeerd. Hij vervoert niet alleen de levenden, maar ook de doden.
Voormalig Tweede Kamervoorzitter Khadija Arib heeft zich schuldig gemaakt aan het veroorzaken van een sociaal onveilige werkomgeving. Dat schrijft het presidium, het dagelijks bestuur van de Tweede Kamer onder leiding van Kamervoorzitter Vera Bergkamp. Het presidium trekt die conclusie uit een samenvatting van het onderzoeksrapport van bureau Hoffmann. Het onderzoeksrapport zelf blijft vertrouwelijk. We schakelen vanavond met Nynke de Zoeten in Den Haag.
Nieuwsuur
Binnenland
Deel artikel: