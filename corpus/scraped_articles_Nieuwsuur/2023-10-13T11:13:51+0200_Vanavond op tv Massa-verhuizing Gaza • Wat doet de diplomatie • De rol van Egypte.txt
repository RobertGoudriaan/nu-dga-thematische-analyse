Vanavond op tv: Massa-verhuizing Gaza • Wat doet de diplomatie? • De rol van Egypte
2023-10-13T11:13:51+0200
https://nos.nl/nieuwsuur/artikel/2493924-vanavond-op-tv-massa-verhuizing-gaza-wat-doet-de-diplomatie-de-rol-van-egypte

Iedereen die in het noorden van de Gazastrook woont, moet zich binnen 24 uur verplaatsen naar het zuiden, zegt het Israëlische leger. De oproep wordt gezien als een opmaat naar een Israëlisch grondoffensief. In de hele Gazastrook wonen zo'n 2 miljoen mensen. Zo'n 1,1 miljoen mensen moeten nu naar het zuiden van Gaza. Hamas roept de bevolking op om niet te luisteren naar de oproep van het Israëlische leger.
Ondertussen heeft Hamas ook moslims overal ter wereld opgeroepen om te protesteren en de Palestijnen te steunen. In de bezette gebieden roept Hamas de Palestijnen op om in opstand te komen, en de confrontatie aan te gaan met Israëlische kolonisten en militairen.
Vanavond in Nieuwsuur het laatste nieuws en reportages uit Israël en de Palestijnse gebieden. Ook een gesprek met Frans Osinga, hoogleraar oorlogsstudies en Sven Koopmans, de EU-gezant voor het vredesproces in het Midden-Oosten, over de kansen van diplomatie. Verder kijken we naar de belangrijke rol die Egypte speelt in de oorlog.
Nieuwsuur
Binnenland
Deel artikel: