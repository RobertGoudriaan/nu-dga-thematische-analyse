Woensdag geen Nieuwsuur vanwege de uitslagenavond van de verkiezingen
2023-11-21T22:59:34+0100
https://nos.nl/nieuwsuur/artikel/2498752-woensdag-geen-nieuwsuur-vanwege-de-uitslagenavond-van-de-verkiezingen

Woensdagavond 22 november is er geen uitzending van Nieuwsuur. We maken plaats voor de extra verkiezingsuitzending van de NOS.
Die begint om 20.30 uur op NPO1. Om 21.00 uur, als de stembureaus sluiten, wordt de eerste exitpoll bekendgemaakt. Daarna volgen de hele avond definitieve uitslagen uit verschillende gemeentes. Verslaggevers zijn overal in het land: zo staan ze bij zestien partijen, ze spreken kiezers en ze zijn bij het tellen van de stemmen.
De presentatie is in handen van Rob Trip en Simone Weimans. Malou Petter staat bij het uitslagenscherm. Voor wie toch een vleugje Nieuwsuur wil: onze eigen politiek duider Arjan Noorlander schuift ook aan, net als collega-analisten Xander van der Wulp en Marleen de Rooy.
Nieuwsuur
Binnenland
Deel artikel: