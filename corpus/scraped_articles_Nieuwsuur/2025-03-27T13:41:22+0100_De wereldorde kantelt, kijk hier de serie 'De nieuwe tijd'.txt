De wereldorde kantelt, kijk hier de serie 'De nieuwe tijd'
2025-03-27T13:41:22+0100
https://nos.nl/nieuwsuur/artikel/2561291-de-wereldorde-kantelt-kijk-hier-de-serie-de-nieuwe-tijd

Saskia Dekkers
correspondent Europa
Saskia Dekkers
correspondent Europa
Voor de Europese serie 'De Nieuwe Tijd' reizen Europa-correspondent Saskia Dekkers en cameraman Pieter Nijdeken door het Europese continent in tijden van een kantelende wereldorde.
Bekijk hier alle reportages in deze serie:
De Poolse premier Donald Tusk ziet in Rusland een grote bedreiging en hamert op de veiligheid. Het is in zijn ogen het allerbelangrijkste thema. Tusk wil Polen, maar ook Europa beter beveiligen en bouwt aan een 'oostelijk schild'.
Ook onder Poolse inwoners leeft het thema: Een Pools bunkerbedrijf heeft het druk met aanvragen voor bunkers in de achtertuin:
Ook Litouwen vreest dat het zelfs als NAVO-lid een doelwit van Rusland kan worden. Het land verzet zich fel tegen elke vorm van 'onderhandelen met Poetin'.
Nieuwsuur sprak met de minister van Defensie en met kunstenaar Martynas Gaubas over zijn reizend beeldhouwwerk met de duidelijke titel 'Poetin is een Lul':
Nu de VS zijn handen aftrekt van Europa en daarmee de Amerikaanse bescherming onzeker is, richt Europa zijn blik voor de nucleaire bescherming op Frankrijk. Dat land heeft kernwapens. Kan Frankrijk de Europese bondgenoten beschermen?
Kijk hier naar een bezoek aan de iconische nucleaire onderzeeër Le Redoutable en gesprekken met Franse experts over de toekomst van de Europese defensie:
Saskia Dekkers sprak met Timothy Garton Ash, de Britse historicus die al een halve eeuw over Europa schrijft. "Dit is een moment waarop wij Europeanen niet alleen de komende jaren bepalen, maar een nieuw tijdperk in de Europese geschiedenis vormgeven."
Volgens Garton Ash staat Europa er voorlopig alleen voor, "maar gelukkig zijn we rijk en kunnen we voor onszelf opkomen":
Portret van de vredesbeweging in Nederland
Pacifisten kiezen ook in deze tijd van geopolitieke spanningen voor ontwapening en vinden het onterecht dat ze worden weggezet als 'Poetinaanhangers'.
Deze pacifisten zijn verbijsterd dat er zo weinig discussie is over de herbewapening van Europa:
In Litouwen spraken we de 92-jarige verzetsheld Vytautas Landsbergis. Begin jaren negentig was hij de moedige leider van een grote opstand tegen Moskou. De Europese Unie moet veel steviger optreden tegen Vladimir Poetin, vindt hij: "Wat Poetin met vrede bedoelt, is de capitulatie van Oekraïne."
"Wij moeten onze rug rechten en zeggen: loop naar de hel.":
Nieuwsuur
Buitenland
Deel artikel: