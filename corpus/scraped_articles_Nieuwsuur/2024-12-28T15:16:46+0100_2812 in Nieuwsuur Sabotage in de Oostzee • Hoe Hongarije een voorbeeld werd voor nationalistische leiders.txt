28/12 in Nieuwsuur: Sabotage in de Oostzee • Hoe Hongarije een voorbeeld werd voor nationalistische leiders
2024-12-28T15:16:46+0100
https://nos.nl/nieuwsuur/artikel/2549852-28-12-in-nieuwsuur-sabotage-in-de-oostzee-hoe-hongarije-een-voorbeeld-werd-voor-nationalistische-leiders

Afgelopen woensdag werd een elektriciteitskabel tussen Estland en Finland in de Oostzee beschadigd. Finland houdt Rusland hiervoor verantwoordelijk. Het zou een zoveelste poging zijn van Rusland tot hybride oorlogsvoering.
We spreken erover met Hanno Pevkur, de Estse minister van Defensie.
2024 was het jaar van de vele verkiezingen: maar liefst 2 miljard mensen mochten naar de stembus. Gisteren keken we hoe de wereld steeds autocratischer wordt. Vandaag zoomen we in op Europa en Nederland.
We zien dat Hongarije een blauwdruk is geworden voor conservatief-nationalistische leiders wereldwijd. Onder leiding van premier Viktor Orbán is de Hongaarse democratie steeds verder uitgehold. Met René Cuperus van Instituut Clingendael bekijken we de situatie in Nederland. Hoe gaat het anno 2024 met onze democratie?
Nieuwsuur
Binnenland
Buitenland
Politiek
Deel artikel: