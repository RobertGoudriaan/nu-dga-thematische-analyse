Vanavond op tv: Tennet vs. grondeigenaren • De formatie • Uitstroom leraren • Paintballen op de wolf
2024-01-24T14:06:20+0100
https://nos.nl/nieuwsuur/artikel/2506065-vanavond-op-tv-tennet-vs-grondeigenaren-de-formatie-uitstroom-leraren-paintballen-op-de-wolf

Grondeigenaren hebben het steeds vaker aan de stok met netbeheerder Tennet. Volgens hen is het bedrijf 'arrogant' en 'zo flexibel als een loden deur'. Tennet werkt de komende jaren op honderden plekken in Nederland aan de uitbreiding van het hoogspanningsnet, wat je zou kunnen vergelijken met de snelweg van het elektriciteitsnet.
Sinds de spreidingswet een week geleden werd goedgekeurd door de Eerste Kamer, tot ongenoegen van de formerende partijen, is het stil rond de formatie. Wat zegt dat over het verloop van de gesprekken? Politiek duider Arjan Noorlander praat ons bij.
Het onderwijs kampt nog altijd met een groot lerarentekort. Sterker: het tekort neemt toe. Het kabinet zei onlangs dat de onderwijssector zal moeten leren omgaan met de aanhoudende tekorten. Hoe doe je dat? En zijn er toch oplossingen denkbaar? We vragen het socioloog Thijs Bol.
De provincie Gelderland mag toch met verf schieten op een wolf die probleemgedrag vertoont. Dat zegt de rechter. Tot twee keer toe was de provincie door de rechtbank teruggefloten. Maar na onderzoek door een wolvengedragsdeskundige, kan de provincie het paintballgeweer toch weer oppakken.
Nieuwsuur
Binnenland
Deel artikel: