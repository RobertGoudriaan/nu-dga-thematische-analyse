Verantwoording en bronnen bij #Ophef over neptransactie Jaap van Dissel
2022-10-07T18:30:01+0200
https://nos.nl/nieuwsuur/artikel/2447450-verantwoording-en-bronnen-bij-ophef-over-neptransactie-jaap-van-dissel

Hieronder krijg je meer achtergrondinformatie over de #Ophef-aflevering over de neptransactie van Jaap van Dissel. Nieuwsuur reconstrueert de ophef die ontstond nadat podcasters Yves Gijrath en Erik de Vlieger bewijs in handen claimden te hebben dat Van Dissel tonnen zou hebben ontvangen op een privérekening.
De Stichting Open Nederland, verantwoordelijk voor het coronatestbeleid, zou 750.000 euro naar hem hebben overgemaakt, waarvan 4 ton zou zijn doorgeboekt naar Aruba. De claim leidde vorige maand bij Ongehoord Nederland en in de Tweede Kamer tot beschuldigingen van corruptie en tot Kamervragen.
Op sociale media werden journalisten dwingend gemaand tot onderzoek naar de affaire. Een vermeend banktransactieoverzicht waaruit de overboeking zou blijken was maanden eerder echter al in handen van diverse media, die constateerden dat het een vervalsing lijkt.
Hoe kan het dat een wild gerucht, waarvoor geen bewijs werd getoond, in korte tijd tot deze hetze leidde? Nieuwsuur analyseerde de dynamiek op sociale media, ging op zoek naar de oorsprong van het document en sprak uitgebreid met Gijrath, Van Dissel en een dozijn andere betrokkenen.
Hieronder vind je meer informatie over deze aflevering en de serie:
Het script en bijbehorende bronnen
Verantwoording socialmedia-analyse
Samenvatting voorgesprekken met betrokkenen
Veelgestelde vragen over de Nieuwsuur-serie #Ophef
Toevoeging 06-01-2023: Reactie Ombudsman n.a.v. klacht aflevering neptransacties
Alle afleveringen, ook van seizoen één, zijn terug te kijken op NPO Start.
Nieuwsuur
Collectie
#Ophef
Binnenland
Deel artikel: