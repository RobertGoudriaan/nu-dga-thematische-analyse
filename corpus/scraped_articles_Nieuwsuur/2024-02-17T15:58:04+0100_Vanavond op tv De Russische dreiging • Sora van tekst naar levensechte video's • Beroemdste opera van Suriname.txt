Vanavond op tv: De Russische dreiging • Sora: van tekst naar levensechte video's • Beroemdste opera van Suriname
2024-02-17T15:58:04+0100
https://nos.nl/nieuwsuur/artikel/2509255-vanavond-op-tv-de-russische-dreiging-sora-van-tekst-naar-levensechte-video-s-beroemdste-opera-van-suriname

De bevestiging van de dood van Aleksej Navalny en de terugtrekking van Oekraïne uit Avdiivka, het is het nieuws van de dag. Dat is het ook op de veiligheidsconferentie in München, waar staatshoofden, militairen, diplomaten en ministers bij elkaar zijn om te praten over onder andere die Russische dreiging. We spreken de Oekraïense president Volodymyr Zelensky en NAVO-admiraal Rob Bauer.
OpenAI, de maker van ChatGPT, heeft nieuwe software gelanceerd waarmee met behulp van kunstmatige intelligentie tekst kan worden omgezet in een zeer realistisch ogende video: Sora. Een gebruiker hoeft alleen maar een scenario te verzinnen en te beschrijven in tekst, en in een handomdraai ontstaat een behoorlijk realistische video. Wat zijn de risico's van deze ontwikkeling?
Een opera die meer dan een eeuw geleden werd uitgevoerd in Paramaribo werd deze week nieuw leven ingeblazen door het Koninklijk Concertgebouworkest. De opera 'Het Pand der Goden' van de Surinaamse componist Johannes Nicolaas Helstone werd donderdag gespeeld voor een uitverkocht Concertgebouw. Volgens de musici zelf een uniek stuk, en een belangrijke toevoeging aan de - veelal witte - muzikale canon. Nieuwsuur keek mee met de repetities.
Nieuwsuur
Binnenland
Deel artikel: