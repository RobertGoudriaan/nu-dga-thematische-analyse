Vanavond op tv: Systemen overheid plat • Prinses Laurentien weg bij toeslagenstichting
2024-08-28T14:18:07+0200
https://nos.nl/nieuwsuur/artikel/2534882-vanavond-op-tv-systemen-overheid-plat-prinses-laurentien-weg-bij-toeslagenstichting

Door een storing in het IT-systeem van het ministerie van Defensie zijn verschillende overheidsdiensten getroffen. Hulpdiensten hebben hierdoor problemen met hun communicatie- en alarmeringssysteem, waardoor ze onderling moeilijker kunnen communiceren. De grote vraag is: hoe kon dit gebeuren?
In de studio praten we erover door met Bibi van den Berg, hoogleraar Cybersecurity Governance aan Universiteit Leiden.
Prinses Laurentien stopt per direct met haar werk als voorzitter van de Stichting (Gelijk)waardig Herstel, die zich inzet voor de gedupeerde toeslagenouders.
De afgelopen tijd ontstond er ophef over de methode van de stichting om de ouders te helpen. Die bleek veel duurder dan de compensatieregeling van de overheid zelf. Ook waren er berichten over vermeend grensoverschrijdend gedrag van de prinses tegenover ambtenaren van het ministerie van Financiën.
De afgelopen tijd ontstond er bovendien een principiële discussie: zouden leden van het Koninklijk Huis zich überhaupt moeten bezighouden met politiek gevoelige dossiers? Te gast is staatsrechtdeskundige en oud-politicus van de PvdA Peter Rehwinkel.
Nieuwsuur
Binnenland
Deel artikel: