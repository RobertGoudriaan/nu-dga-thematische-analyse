Vanavond op tv: De Mos voor de rechter • De betekenis van het 'goede' stikstofnieuws
2023-01-23T13:56:11+0100
https://nos.nl/nieuwsuur/artikel/2460929-vanavond-op-tv-de-mos-voor-de-rechter-de-betekenis-van-het-goede-stikstofnieuws

In Rotterdam is de strafzaak begonnen tegen de Haagse oud-wethouder Richard de Mos en zeven anderen. Ze worden verdacht van het vormen van criminele organisaties, ambtelijke corruptie en schending van het ambtsgeheim. Justitie denkt dat drie vastgoed- en twee horecaondernemers in ruil voor donaties aan de partij van De Mos een voorkeurspositie hebben gehad. Verslaggever Gert Janssen volgt de zaak en schuift aan in de studio.
Nieuwsuur kreeg het volledige strafdossier van de zaak al eerder in handen:
Durft Polen het aan Leopard-tanks naar Oekraïne te sturen? Het land wil niet langer wachten tot Duitsland een beslissing heeft genomen. We hebben het over de overwegingen van landen als Polen en Duitsland. Maar ook over de economie in Oekraïne, die enorm lijdt onder de oorlog.
De oorlog in Oekraïne veroorzaakt niet alleen menselijk leed; met een krimp van 30 procent wordt ook de economie zwaar getroffen. En de vooruitzichten zijn somber. Welke bedrijven overleven deze oorlog?
Wat betekent het goede stikstofnieuws?
Het stikstofoverschot in de landbouw is in 2021 afgenomen, blijkt uit cijfers van het CBS. Het overschot in deze sector is 5 procent minder dan in 2020. Verrassende cijfers, want het stikstofprobleem lijkt groter en urgenter dan ooit. Hoe zit dat? We spreken stikstofexpert Jan Willem Erisman.
Landbouw-minister Adema wist al weken dat de kans groot was dat Nederland van Europa geen uitzonderingen meer zou krijgen voor het uitrijden van mest. Maar het werd niet wereldkundig gemaakt. Dus moet hij zich woensdag verantwoorden in de Tweede Kamer. Verslaggever Nynke de Zoeten blikt vooruit.
Nieuwsuur
Binnenland
Deel artikel: