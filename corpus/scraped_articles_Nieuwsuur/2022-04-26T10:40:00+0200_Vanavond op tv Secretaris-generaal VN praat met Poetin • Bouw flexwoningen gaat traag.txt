Vanavond op tv: Secretaris-generaal VN praat met Poetin • Bouw flexwoningen gaat traag
2022-04-26T10:40:00+0200
https://nos.nl/nieuwsuur/artikel/2426582-vanavond-op-tv-secretaris-generaal-vn-praat-met-poetin-bouw-flexwoningen-gaat-traag

VN secretaris-generaal António Guterres praat vandaag in Moskou met de Russische president Vladimir Poetin over de oorlog in Oekraïne. Is het gesprek een signaal dat ook Poetin wil aansturen op een bestand? Te gast is Oost-Europadeskundige Bob Deen. Verslaggever Rudy Bouma is in een stadje in het zuiden van Oekraïne, waar de frontgevechten vlakbij zijn.
De Europese Commissie ziet de personeelstekorten in veel landen oplopen. Daarnaast is er sprake van illegale migratie. De EU wil beide te lijf gaan door meer mensen legaal naar Europa te laten komen. In eerste instantie wordt er gedacht aan mensen uit landen als Egypte, Tunesië en Marokko.
Flexwoningen, bedoeld om een deel van de woningnood op te lossen, komen maar moeilijk van de grond. Minister Hugo de Jonge van Volkshuisvesting wil gemeenten eventueel dwingen om met geschikte locaties te komen. Waarom is het vinden van locaties zo lastig?
Nieuwsuur
Binnenland
Deel artikel: