Vanavond op tv: Wilders trekt anti-islamvoorstellen in • Sabotage in Iran
2024-01-08T16:28:49+0100
https://nos.nl/nieuwsuur/artikel/2504169-vanavond-op-tv-wilders-trekt-anti-islamvoorstellen-in-sabotage-in-iran

PVV-leider Wilders trekt drie initiatiefwetsvoorstellen in, waaronder het bestraffen van koranbezit of het bezoeken van een islamitische school. De plannen kregen forse kritiek en er was nooit een Kamermeerderheid voor.
De gesprekken tussen BBB, NSC, PVV en VVD over een nieuw kabinet gaan morgen verder. Met het intrekken van de wetsvoorstellen lijkt Wilders een signaal aan de andere drie partijen te geven dat hij bereid is zich gematigder op te stellen, zoals hij in het Kamerdebat over de verkiezingsuitslag al beloofde.
Vooral onder de achterban van Pieter Omtzigt bestaan grote zorgen over samenwerking met de PVV. Politiek verslaggever Nynke de Zoeten sprak erover met NSC-leden.
Een Nederlander heeft in 2007 een geavanceerd virus losgelaten in een Iraans atoomcomplex, schrijft de Volkskrant. De sabotageactie legde het Iraanse atoomprogramma lam. De Nederlandse politiek zou niet zijn geïnformeerd over de door de VS en Israël aangestuurde operatie.
De zaak roept vragen op over het handelen van inlichtingendiensten en de politieke controle op geheime operaties. Kamerleden eisen opheldering. Te gast is Dennis Broeders, hoogleraar internationale veiligheid en technologie aan de Universiteit Leiden.
Nieuwsuur
Binnenland
Deel artikel: