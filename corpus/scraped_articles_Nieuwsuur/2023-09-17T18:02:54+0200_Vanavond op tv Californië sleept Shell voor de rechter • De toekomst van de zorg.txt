Vanavond op tv: Californië sleept Shell voor de rechter • De toekomst van de zorg
2023-09-17T18:02:54+0200
https://nos.nl/nieuwsuur/artikel/2490826-vanavond-op-tv-californie-sleept-shell-voor-de-rechter-de-toekomst-van-de-zorg

De Amerikaanse staat Californië sleept vijf grote olieconcerns, waaronder Shell, voor de rechter. De bedrijven hebben zich volgens de openbaar aanklager schuldig gemaakt aan het decennialang bagatelliseren van de risico's van het gebruik van fossiele brandstoffen. Ook houdt de staat de concerns verantwoordelijk voor de gevolgen van klimaatverandering.
Hoe kansrijk is deze zaak voor Californië, en wat zijn de potentiële gevolgen? Daarover spreken we met deskundigen. Te gast is klimaatverslaggever Marijn Duintjer Tebbens.
In een serie gesprekken behandelen we de grote thema's waar een nieuw kabinet mee te maken gaat krijgen. Vanavond is hoogleraar interne geneeskunde Marcel Levi te gast, voorzitter van de Nederlandse Organisatie voor Wetenschappelijk Onderzoek. Met hem bespreken we de toekomst van de zorg, die kampt met personeelstekorten, kostenstijgingen en, volgens velen doorgeslagen, marktwerking. Moet het hele systeem op de schop?
Nieuwsuur
Binnenland
Deel artikel: