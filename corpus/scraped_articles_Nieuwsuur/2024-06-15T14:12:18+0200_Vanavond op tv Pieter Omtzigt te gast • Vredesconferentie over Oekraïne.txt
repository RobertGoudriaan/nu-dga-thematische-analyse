Vanavond op tv: Pieter Omtzigt te gast • Vredesconferentie over Oekraïne
2024-06-15T14:12:18+0200
https://nos.nl/nieuwsuur/artikel/2524687-vanavond-op-tv-pieter-omtzigt-te-gast-vredesconferentie-over-oekraine

NSC-leider Pieter Omtzigt komt naar de studio om te praten over het nieuwe kabinet en de roerige formatieweken die daar aan voorafgingen.
Eerder deze week werd bekend dat de voorgedragen PVV-minister van Asiel en Migratie, Gidi Markuszower, niet door de veiligheidscheck kwam. En gisteren sprak VVD-leider Dilan Yesilgöz haar zorgen uit over zijn mogelijke opvolger, PVV'er Marjolein Faber. Het heeft de boel in deze toch al moeizame formatie weer op scherp gezet.
In Zwitserland vindt een tweedaagse vredesconferentie over Oekraïne plaats waarbij leiders van over de hele wereld aanwezig zijn. De bedoeling is om een route uit te stippelen die moet leiden naar vrede in Oekraïne. Rusland is niet uitgenodigd en had vooraf al duidelijk gemaakt er niet bij te willen zijn. Hoe kansrijk is deze bijeenkomst? Oost-Europadeskundige Bob Deen schuift aan in de studio.
Nieuwsuur
Binnenland
Deel artikel: