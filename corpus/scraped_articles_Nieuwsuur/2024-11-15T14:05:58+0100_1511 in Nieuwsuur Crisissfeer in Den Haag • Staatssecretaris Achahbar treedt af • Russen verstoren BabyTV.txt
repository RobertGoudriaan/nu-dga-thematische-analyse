15/11 in Nieuwsuur: Crisissfeer in Den Haag • Staatssecretaris Achahbar treedt af • Russen verstoren BabyTV
2024-11-15T14:05:58+0100
https://nos.nl/nieuwsuur/artikel/2544597-15-11-in-nieuwsuur-crisissfeer-in-den-haag-staatssecretaris-achahbar-treedt-af-russen-verstoren-babytv

De fractievoorzitters van PVV, VVD, NSC en BBB verzamelen vanavond in het Catshuis voor crisisoverleg. Binnen de ministerraad is onvrede over de manier waarop het kabinet omgaat met het recente geweld in Amsterdam.
Staatssecretaris Nora Achahbar (NSC) liet eerder vandaag weten haar ontslag aan te bieden. Afgelopen maandag zou het hoog opgelopen zijn, en zouden naar de mening van Achahbar racistische uitspraken zijn gedaan in de ministerraad.
Rusland verstoort signalen van Europese satellieten waar ook Oekraïense televisiezenders gebruik van maken. Dat blijkt de verklaring achter de opmerkelijke Russische propagandabeelden die eerder dit jaar verschenen op een televisiekanaal voor baby's in Nederland, op BabyTV. Die verstoringen blijken onderdeel van een grootschalig Russisch offensief tegen satellieten, blijkt uit onderzoek van Nieuwsuur.
Nieuwsuur
Binnenland
Politiek
Deel artikel: