Vanavond op tv: Poepbacterie in drinkwater • Oekraïne vreest koude winter • Israël versus VN-blauwhelmen • Vluchten van Libanon naar Syrië
2024-10-14T14:21:09+0200
https://nos.nl/nieuwsuur/artikel/2540723-vanavond-op-tv-poepbacterie-in-drinkwater-oekraine-vreest-koude-winter-israel-versus-vn-blauwhelmen-vluchten-van-libanon-naar-syrie

De E. colibacterie, beter bekend als de poepbacterie, zorgde vorige week voor problemen met drinkwater in de regio Apeldoorn. Ook in het noorden van Limburg is de bacterie nu gevonden. Inwoner krijgen het advies kraanwater eerst te koken voordat ze het gebruiken. Hoe erg is het al mensen dat niet doen? Met andere woorden: hoe gevaarlijk is de bacterie voor de volksgezondheid?
De afgelopen dagen waren er meerdere confrontaties tussen VN-vredesmissie Unifil in Libanon en het leger van Israël. Gisteren was het opnieuw raak toen Israël een VN-poort ramde. Unifil spreekt van een "schokkende overtreding". Israël zegt dat zijn leger uit nood handelde tijdens een Hezbollah-beschieting.
Dreigt nu een gewapend conflict tussen de VN en Israël? We vragen het Robert Serry, de topdiplomaat die jarenlang Midden-Oostengezant was van de VN.
Nu de oorlog tussen Israël en Hezbollah escaleert, komt in Libanon een grote vluchtelingenstroom op gang. Niet alleen Libanezen vluchten, ook Syriërs. Terwijl zij juist van hun thuisland naar Libanon waren gevlucht. Sommigen kiezen ervoor terug te gaan naar het land van president Assad.
We spreken met VN-vluchtelingenorganisatie UNHCR en vragen hen wat de Syriërs te wachten staat als ze 'terugvluchten' naar hun land.
Met de winter voor de deur kampt Oekraïne met grote uitdagingen op het gebied van energie. Rusland heeft veel energiecentrales beschoten waardoor sommige particulieren en bedrijven soms uren per dag zonder stroom zitten. Wat betekent dat voor de Oekraïense economie en de strijd aan het front?
Nieuwsuur
Binnenland
Buitenland
Deel artikel: