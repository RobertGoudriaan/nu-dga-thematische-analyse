17/2 in Nieuwsuur: Europees spoedberaad om vredesplan Oekraïne • Hoe verzamel je topkunst?
2025-02-17T15:19:05+0100
https://nos.nl/nieuwsuur/artikel/2556251-17-2-in-nieuwsuur-europees-spoedberaad-om-vredesplan-oekraine-hoe-verzamel-je-topkunst

Europese leiders komen in Parijs bijeen voor spoedoverleg, nu ze buitenspel zijn gezet door de Amerikanen. Want die komen vandaag in Saudi-Arabië aan om met de Russen te onderhandelen over Oekraïne.
Wat kan Europa doen om de crisis te bezweren? Zijn de landen bereid en in staat een rol te spelen in het geval van een bestand in Oekraïne? We bespreken het met directeur van onderzoeksinstituut Clingendael Monika Sie en met hoogleraar oorlogsstudies Frans Osinga. Vanuit Parijs praat correspondent Kysia Hekster ons bij over de laatste stand van zaken en we spreken na afloop van het spoedberaad met minister-president Dick Schoof.
Het Nederlandse echtpaar Kremer hoort bij de gelukkigen die zich een eigen Rembrandt of Frans Hals aan de muur kunnen veroorloven. Het stel bouwt al dertig jaar aan hun privéverzameling 17e-eeuwse meesterwerken. Een deel is nu te zien in Museum Alkmaar. We vragen de familie hoe ze dat doen, hoogwaardige kunst verzamelen.
Nieuwsuur
Binnenland
Deel artikel: