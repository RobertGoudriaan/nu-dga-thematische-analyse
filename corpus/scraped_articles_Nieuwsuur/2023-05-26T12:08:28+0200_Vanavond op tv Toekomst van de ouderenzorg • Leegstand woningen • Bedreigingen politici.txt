Vanavond op tv: Toekomst van de ouderenzorg • Leegstand woningen • Bedreigingen politici
2023-05-26T12:08:28+0200
https://nos.nl/nieuwsuur/artikel/2476539-vanavond-op-tv-toekomst-van-de-ouderenzorg-leegstand-woningen-bedreigingen-politici

Nederlanders denken nauwelijks na over hun toekomstige oude dag, blijkt uit onderzoek van de branchevereniging. Meer dan de helft van Nederland praat ook nooit met anderen over hun eigen oude dag. En dat moet wel, vindt minister Conny Helder van Langdurige Zorg. Ze schuift aan in de studio.
Het is moeilijk te begrijpen in tijden van grote woningnood, maar tienduizenden woningen staan jaarlijks leeg. Volgens het CBS waren in 2022 60.000 woningen langer dan een jaar onbewoond. Gemeenten willen de leegstand aanpakken, maar dat is in de praktijk nog niet zo makkelijk. Bovendien vinden veel gemeenten het niet de moeite er ambtenaren op te zetten.
De dochters van minister Sigrid Kaag maken zich grote zorgen over de veiligheid van hun moeder. Dat zeggen ze in een uitzending van het programma College Tour, die komende zondag wordt uitgezonden. Het aantal bedreigingen tegen kabinetsleden en Kamerleden neemt steeds verder toe. Wat doet dit met jonge mensen die de politiek in willen?
De Belgische hulpverlener Olivier Vandecasteele is weer thuis, na een gevangenschap van bijna anderhalf jaar in Teheran. In België is er behalve blijdschap ook frustratie, want de Iraniërs wilden - en kregen - er wel iemand voor terug.
Nieuwsuur
Binnenland
Buitenland
Deel artikel: