Vanavond op tv: Spanningen Israël-Iran • Dieselbusjes versus elektrisch • AI vervangt Diederik Ebbinge
2024-04-12T15:42:42+0200
https://nos.nl/nieuwsuur/artikel/2516497-vanavond-op-tv-spanningen-israel-iran-dieselbusjes-versus-elektrisch-ai-vervangt-diederik-ebbinge

Terwijl de oorlog tussen Israël en Hamas voortduurt, lopen ook de spanningen tussen Israël en Iran op. Israël houdt rekening met een rechtstreekse aanval op zijn grondgebied door Iran in de komende 24 tot 48 uur, meldt The Wall Street Journal.
Wat als dat gebeurt, hoe zal Israël dan reageren? Hoe groot is de kans dat de spanningen in het Midden-Oosten verder escaleren?
De regels voor dieselbusjes en vrachtwagens veranderen volgend jaar: vanaf dan zijn in 29 gemeentes zogenoemde nul-uitstootzones van kracht. Ondernemers moeten afscheid moeten nemen van hun dieselbus als ze nog naar de binnenstad willen.
Maar uit nieuwe cijfers van autofabrikanten blijkt dat ze dat nog amper doen. Opvallend genoeg zit de verkoop van dieselbusjes de laatste maanden zelfs in de lift, terwijl de verkoop van elektrische busjes stabiel laag blijft. Hoe kan dat?
Een opvallend bericht: supermarkt Aldi neemt afscheid van acteur Diederik Ebbinge. Zijn stem wordt niet langer gebruikt voor de reclames op radio en tv. Een AI-stem neemt zijn plaats in.
Gaan meer bedrijven dat doen? Ebbinge zelf, bekend van De Luizenmoeder en Promenade, noemt het een zorgelijke ontwikkeling voor acteurs.
Nieuwsuur
Binnenland
Buitenland
Deel artikel: