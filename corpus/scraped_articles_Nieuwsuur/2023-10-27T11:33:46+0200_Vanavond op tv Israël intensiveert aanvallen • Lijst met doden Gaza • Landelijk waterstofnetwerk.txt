Vanavond op tv: Israël intensiveert aanvallen • Lijst met doden Gaza • Landelijk waterstofnetwerk
2023-10-27T11:33:46+0200
https://nos.nl/nieuwsuur/artikel/2495560-vanavond-op-tv-israel-intensiveert-aanvallen-lijst-met-doden-gaza-landelijk-waterstofnetwerk

Israël intensiveert de aanvallen op de Gazastrook. Is dit het begin van het grondoffensief? We bespreken het met brigadegeneraal Han Bouwmeester, die hoogleraar militair-operationele wetenschappen is aan de Nederlandse Defensie Academie
Ondertussen heeft het Amerikaanse leger luchtaanvallen uitgevoerd op twee doelen in Oost-Syrië, die volgens de Amerikanen worden gebruikt door de Iraanse Revolutionaire Garde en groeperingen die door Iran worden gesteund. Het zou een reactie zijn op aanvallen op Amerikaanse troepen in Irak en Syrië. Sinds de oorlog tussen Hamas en Israël uitbrak, wordt de VS dagelijks aangevallen.
De afgelopen drie weken zijn ruim 7000 Palestijnen gedood tijdens gevechten tussen Israël en Hamas. Tenminste dat zijn de aantallen volgens het Palestijnse ministerie van Volksgezondheid, dat een lijst met namen van slachtoffers heeft gepubliceerd. De lijst werd openbaar gemaakt een dag nadat de Amerikaanse president Joe Biden het dodental sinds het begin van de oorlog in twijfel trok. Hoe kijken internationale hulpverleners naar de lijst met bijna 7000 namen?
De Koning geeft vandaag het startsein voor de aanleg van een landelijk groen waterstofnetwerk dat vijf industriële gebieden in Nederland met elkaar moet verbinden. Van de bijna 150.000 vrachtwagens in Nederland, rijdt nog geen procent emissievrij. Slechts enkele tientallen trucks rijden bijvoorbeeld op waterstof. Om dat aantal te verhogen, trekt het kabinet 125 miljoen euro subsidie uit. Daarmee moeten ook waterstoftankstations worden aangelegd. Maar is dat wel zo'n goed idee?
Nieuwsuur
Binnenland
Deel artikel: