Vanavond op tv: Rechtszaak straatintimidatie • Aanvallen Israël en Hezbollah • Hongarije opent grens voor Russen
2024-09-22T17:20:45+0200
https://nos.nl/nieuwsuur/artikel/2538144-vanavond-op-tv-rechtszaak-straatintimidatie-aanvallen-israel-en-hezbollah-hongarije-opent-grens-voor-russen

Sinds kort is seksuele straatintimidatie strafbaar. In drie steden is daarom een pilot gestart waarbij undercover-boa's daders op heterdaad proberen te betrappen. In Rotterdam komt binnenkort voor het eerst iemand voor de rechter omdat hij op straat een vrouw zou hebben lastiggevallen. Toch is straatintimidatie bewijzen lastig. We liepen een avond mee met de boa's in Rotterdam.
Sinds de ontploffende piepers en walkie talkies voert Israël de afgelopen dagen de strijd flink op met de militante beweging Hezbollah in buurland Libanon. Sterker, Israël voert de meest intensieve bombardement in bijna een jaar uit. Hezbollah op haar beurt, vuurde sinds vanochtend meer dan 100 raketten af, waarvan sommige opvallend ver ín Israël terechtkwamen.
Twee maanden geleden besloot de regering van Victor Orban dat Russen zonder al te veel problemen een werk- en verblijfsvergunning kunnen krijgen. Een besluit dat tot groot ongenoegen leidt binnen de EU-lidstaten. Deze week is zelfs opgeroepen "te overwegen Hongarije tijdelijk uit Schengen te zetten." Want nu de Russen zonder problemen Hongarije kunnen binnen reizen, bestaat de vrees dat Poetin gemakkelijk spionnen de EU kan binnenloodsen.
Nieuwsuur
Binnenland
Deel artikel: