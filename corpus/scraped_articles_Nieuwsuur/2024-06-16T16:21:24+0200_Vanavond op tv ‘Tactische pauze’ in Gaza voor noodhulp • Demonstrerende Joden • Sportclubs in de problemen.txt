Vanavond op tv: ‘Tactische pauze’ in Gaza voor noodhulp • Demonstrerende Joden • Sportclubs in de problemen
2024-06-16T16:21:24+0200
https://nos.nl/nieuwsuur/artikel/2524830-vanavond-op-tv-tactische-pauze-in-gaza-voor-noodhulp-demonstrerende-joden-sportclubs-in-de-problemen

De Israëlische strijdkrachten lassen een "tactische gevechtspauze" in voor een klein deel van de zuidelijke Gazastrook bij Rafah. De dagelijkse pauze tussen 08.00 en 19.00 uur moet ertoe leiden dat meer hulp het gebied binnen kan. Wat betekent het besluit voor de onderhandelingen over een staakt-het-vuren tussen Israël en Hamas?
Het is een kleine, maar opvallende groep. Ook Joden doen mee aan de protesten tegen de oorlog in Gaza en roepen leuzen die volgens sommigen antisemitisch zijn. Ze zijn in de minderheid in de Joodse Gemeenschap. En ze krijgen vanuit die hoek ook veel kritiek. Toch vinden ze dat ze hun geluid moeten laten horen.
Amateursportclubs blijven maar moeilijk overeind. Hun ledental is tijdens de coronaperiode flink gekrompen, vrijwilligers haken af en ondertussen betalen ze zich blauw aan de energierekening. Een groot deel van de problemen zou zijn opgelost met verduurzaming, volgens het Nationaal Klimaat Platform, dat zich inzet voor het versnellen van de energietransitie. Het platform komt met voorstellen om clubs een handje te helpen.
Nieuwsuur
Binnenland
Deel artikel: