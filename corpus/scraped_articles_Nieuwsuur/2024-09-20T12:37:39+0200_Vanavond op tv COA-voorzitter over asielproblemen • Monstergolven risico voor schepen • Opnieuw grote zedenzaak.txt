Vanavond op tv: COA-voorzitter over asielproblemen • Monstergolven risico voor schepen • Opnieuw grote zedenzaak
2024-09-20T12:37:39+0200
https://nos.nl/nieuwsuur/artikel/2537865-vanavond-op-tv-coa-voorzitter-over-asielproblemen-monstergolven-risico-voor-schepen-opnieuw-grote-zedenzaak

Het thema asiel en migratie stond deze week centraal bij de Algemeen Politieke Beschouwingen. Het kabinet wil een crisis uitroepen, maar een groot deel van de oppositie vindt dat daarvan geen sprake kan zijn.
Ondertussen spreekt het Centraal Orgaan opvang Asielzoekers (COA) zelf van een noodsituatie, althans bij het aanmeldcentrum in Ter Apel. Het centrum is vol en er dreigden deze week zelfs mensen buiten te moeten slapen.
Het ministerie van Asiel en Migratie wijt de problemen aan een hoge asielinstroom in combinatie met een groot aantal statushouders dat niet kan doorstromen naar opvang in andere gemeenten. We bespreken de uitdagingen met COA-bestuursvoorzitter Milo Schoenmaker.
Een 26-jarige man uit Enkhuizen wordt ervan verdacht via sociale media honderden jongens ertoe te hebben bewogen naaktfoto's en -filmpjes naar hem te sturen.
Hoe kunnen we apps als Instagram en Snapchat veiliger maken? Sexting verbieden werkt averechts, zeggen deskundigen. Moet er meer toezicht komen op de apps? En zo ja, hoe?
Lang werden ze afgedaan als zeemansmythen: de verhalen over monstergolven. Maar de Nederlandse wetenschapper Ton van den Bremer en zijn team ontdekten dat deze golven nog veel hoger kunnen worden dan tot nu toe gedacht. De ontdekking heeft gevolgen voor scheepvaart en bouwen op zee.
Nieuwsuur
Binnenland
Deel artikel: