23/12 in Nieuwsuur: Recordaantal explosies in 2024 â€¢ Kan Europa zonder vloeibaar aardgas?
2024-12-23T12:37:54+0100
https://nos.nl/nieuwsuur/artikel/2549406-23-12-in-nieuwsuur-recordaantal-explosies-in-2024-kan-europa-zonder-vloeibaar-aardgas

Het plegen van een kleine aanslag met explosieven blijkt een goedkoop en effectief middel om ruzies uit te vechten. In 2024 waren er, net als het jaar ervoor, meer dan duizend explosies. En dat gaat volgens de politie lang niet meer alleen om drugsgerelateerd geweld. Sinds dit jaar is er een landelijke aanpak om explosies tegen te gaan. Wij spraken met Carola Schouten, voorzitter van dit 'Strategisch Offensief Tegen Explosies'.
Qatar zet de levering van vloeibaar gas (lng) aan de Europese Unie stop als de EU streng gaat handhaven op een nieuwe Europese wet. Dat zei de Qatarese energieminister Saad al-Kaabi tegen de Britse krant Financial Times. Hij doelt daarmee op de zogenoemde Corporate Sustainability Due Diligence Directive, de wet die eerder dit jaar door de EU-lidstaten werd aangenomen en ook wel de anti-wegkijkwet wordt genoemd. Die dwingt bedrijven om problemen, zoals uitbuiting, moderne slavernij, milieuvervuiling en mensenrechtenschendingen in hun productieketen aan te pakken. Te gast is: energie-expert Jilles van den Beukel.
Nieuwsuur
Binnenland
Deel artikel: