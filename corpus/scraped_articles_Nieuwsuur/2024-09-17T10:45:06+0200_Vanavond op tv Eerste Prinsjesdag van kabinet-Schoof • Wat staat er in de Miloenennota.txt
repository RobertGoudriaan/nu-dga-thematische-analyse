Vanavond op tv: Eerste Prinsjesdag van kabinet-Schoof • Wat staat er in de Miloenennota?
2024-09-17T10:45:06+0200
https://nos.nl/nieuwsuur/artikel/2537420-vanavond-op-tv-eerste-prinsjesdag-van-kabinet-schoof-wat-staat-er-in-de-miloenennota

Het is de derde dinsdag van september, en dus Prinsjesdag. Vandaag is de eerste keer dat het kabinet-Schoof de jaarplannen in de Miljoenennota bekendmaakt. Ook spreekt de koning vandaag zijn eerste Troonrede uit die niet door de handen van Mark Rutte is gegaan. Traditiegetrouw zijn in de aanloop naar de dag de grote lijnen uit de Miljoenennota al naar buiten gekomen. Dat gebeurde afgelopen vrijdag, de dag dat de stukken naar de Tweede Kamer zijn gestuurd en ook de dag dat Schoof het regeerprogramma presenteerde. In dat regeerprogramma staan de plannen van het kabinet voor de komende jaren.
We schakelen vanavond met politiek duider Arjan Noorlander om door te praten over de plannen. We bespreken het financiële en economische beleid van het kabinet met economische duider Matthijs Bouman. In de studio zitten minister van Justitie en Veiligheid David van Weel (VVD) en minister van Binnenlandse Zaken en Koninkrijksrelaties Judith Uitermark (NSC).
Nieuwsuur
Binnenland
Deel artikel: