Vanavond op tv: Waar laten we levenslang gestraften? • Begrafenis Navalny • Order fregatten
2024-03-01T12:25:51+0100
https://nos.nl/nieuwsuur/artikel/2510968-vanavond-op-tv-waar-laten-we-levenslang-gestraften-begrafenis-navalny-order-fregatten

Drie veroordeelden in het Marengo-proces kregen deze week levenslang. Gevangenissen in Nederland raken steeds voller met levenslang gestraften. Zijn ze wel toegerust op al die zware criminelen?
In Moskou wordt vandaag de Russische oppositieleider Aleksej Navalny begraven. Rondom de kerk waar de ceremonie plaatsvindt hebben zich duizenden mensen verzameld. Al uren voor de start van de plechtigheid was er publiek aanwezig. Er staan lange rijen rond de kerk. We schakelen met correspondent Geert Groot Koerkamp. Ondertussen maken gelekte documenten duidelijk hoeveel geld Poetin in zijn propagandamachine steekt.
Nederland laat vier luchtverdedigings- en commandofregatten bouwen die de huidige fregatten moeten vervangen. De ministerraad besluit dut vandaag, zo bevestigden Haagse bronnen na berichtgeving van RTL Nieuws.
De schepen worden gebouwd door de Nederlandse maritieme industrie, zoals scheepswerf Damen. Fregatten beschermen andere schepen met luchtdoelraketten voor aanvallen vanuit de lucht en vanaf zee. Staatssecretaris van Defensie Christophe van der Maat is te gast.
Nieuwsuur
Binnenland
Deel artikel: