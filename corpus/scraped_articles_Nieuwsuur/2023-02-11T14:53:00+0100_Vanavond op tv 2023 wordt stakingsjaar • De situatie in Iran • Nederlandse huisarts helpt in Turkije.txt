Vanavond op tv: 2023 wordt stakingsjaar • De situatie in Iran • Nederlandse huisarts helpt in Turkije
2023-02-11T14:53:00+0100
https://nos.nl/nieuwsuur/artikel/2463388-vanavond-op-tv-2023-wordt-stakingsjaar-de-situatie-in-iran-nederlandse-huisarts-helpt-in-turkije

Terwijl het dodental is opgelopen naar ruim 24.000, proberen internationale hulporganisaties met man en macht slachtoffer te helpen in Turkije en Syrië. We spreken met de Nederlandse huisarts Shakib Sana die naar Turkije is afgereisd.
Iran viert vandaag 44 jaar Islamitische Revolutie. Eind vorig jaar waren grote protesten in het land, en hoewel minder in het oog springend gaan de protesten nog altijd door. Wat is er precies veranderd in Iran? Een reportage van onze verslaggever Zainab Hammoud.
Buschauffeurs, vuilnisophalers, journalisten... In tal van sectoren leggen werknemers het werk neer omdat werkgevers niet tegemoet willen komen aan hun eisen. Vakbonden merken dat het broeit onder werknemers. De stakingsbereidheid neemt toe, net als de ledenaantallen. En de verwachting is dat het voorlopig nog niet is gedaan met stakende medewerkers. Wat kunnen we verwachten en wat halen de acties uit?
Nieuwsuur
Binnenland
Deel artikel: