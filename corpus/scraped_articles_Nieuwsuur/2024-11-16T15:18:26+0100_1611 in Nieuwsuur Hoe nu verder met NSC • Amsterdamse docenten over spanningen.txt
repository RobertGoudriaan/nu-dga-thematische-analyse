16/11 in Nieuwsuur: Hoe nu verder met NSC? • Amsterdamse docenten over spanningen
2024-11-16T15:18:26+0100
https://nos.nl/nieuwsuur/artikel/2544727-16-11-in-nieuwsuur-hoe-nu-verder-met-nsc-amsterdamse-docenten-over-spanningen

Na het urenlange crisisberaad in het Catshuis gisteravond gaat het kabinet-Schoof verder. Zonder staatssecretaris Nora Achahbar, maar mét de rest van de NSC-bewindslieden.
Ondertussen blijft de vraag hangen: wat is er afgelopen maandag precies gezegd in de ministerraad, waardoor Achahbar aftrad? En hoe stabiel is het kabinet nog? We bespreken de toekomst van NSC en van dit kabinet met NSC'ers in het land en politiek duider Arjan Noorlander.
De onrust rond het recente geweld in Amsterdam bereikt ook klaslokalen. Docenten moeten alle zeilen bijzetten om de spanningen in goede banen te leiden. De manier waarop landelijke politici reageren op het geweld, helpt daarbij niet, zeggen Amsterdamse leraren die Nieuwsuur spreekt.
Nieuwsuur
Binnenland
Deel artikel: