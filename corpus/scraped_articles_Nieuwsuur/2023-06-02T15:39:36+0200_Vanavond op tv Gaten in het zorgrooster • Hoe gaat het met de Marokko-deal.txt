Vanavond op tv: Gaten in het zorgrooster • Hoe gaat het met de Marokko-deal?
2023-06-02T15:39:36+0200
https://nos.nl/nieuwsuur/artikel/2477455-vanavond-op-tv-gaten-in-het-zorgrooster-hoe-gaat-het-met-de-marokko-deal

Er is een groot tekort aan zorgpersoneel. Om alle roostergaten op te vullen, moeten ziekenhuizen vaak een beroep doen op dure flexkrachten: zzp'ers. Daar spelen grote private investeerders op in. Die stoppen sinds kort hun geld in de bemiddelingsbureaus voor zorgpersoneel. Geld, bedoeld voor zorg en betaald met zorgpremies, stroomt daarmee uiteindelijk naar private investeerders, daarvoor waarschuwen ziekenhuisdirecteuren.
De afspraken die Nederland heeft gemaakt met Marokko over het terugnemen van overlastgevende asielzoekers uit dat land zijn nog geen succes. De 'Marokko-deal', die één van de doorbraken zou moeten zijn in het asielbeleid, werkt op verschillende cruciale onderdelen niet. Zo is Marokko nog steeds niet scheutig met het verstrekken van reisdocumenten aan mensen waar Nederland vanaf wil. Ook blijkt dat er slechts kleine aantallen overlast gevende asielzoekers zijn uitgezet.
Nieuwsuur
Binnenland
Deel artikel: