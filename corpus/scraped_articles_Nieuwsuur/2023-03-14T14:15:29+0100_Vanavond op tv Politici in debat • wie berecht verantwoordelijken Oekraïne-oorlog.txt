Vanavond op tv: Politici in debat • wie berecht verantwoordelijken Oekraïne-oorlog?
2023-03-14T14:15:29+0100
https://nos.nl/nieuwsuur/artikel/2467426-vanavond-op-tv-politici-in-debat-wie-berecht-verantwoordelijken-oekraine-oorlog

Morgen mogen Nederlanders stemmen voor de Provinciale Statenverkiezingen. De Statenleden kiezen op hun beurt de leden van de Eerste Kamer.
Vanavond kruisen provinciale politici en landelijke partijleiders nog één keer de degens in het slotdebat bij de NOS. Politiek verslaggever Arjan Noorlander duidt het debat en blikt vooruit op morgen.
In verband met het NOS-debat begint Nieuwsuur om 22.00 uur in plaats van 21.30 uur.
Worden president Poetin en de zijnen ooit in Den Haag berecht voor hun aandeel in de Oekraïne-oorlog? En zo ja, hoe en door wie? Achter de schermen speelt een concurrentiestrijd tussen het Internationaal Strafhof en een nog op te richten Oekraïne-tribunaal. Het Strafhof berecht concrete oorlogsmisdaden, maar heeft niet de bevoegdheid om over de verantwoordelijken voor de Russische invasie te oordelen - in tegenstelling tot (alweer) een nieuw tribunaal.
De verhoudingen in de Eerste Kamer gaan morgen waarschijnlijk flink op de schop, met als gevolg dat de coalitie nog meer steun zal moeten zoeken bij de oppositie. De vraag rijst of het er niet té politiek aan toegaat in de senaat.
Nieuwsuur
Binnenland
Deel artikel: