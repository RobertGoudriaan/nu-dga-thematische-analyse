Vanavond op tv: Hulpverlening Marokko hapert • Interview biograaf Musk • Spanningen in Nagorno-Karabach
2023-09-11T15:00:35+0200
https://nos.nl/nieuwsuur/artikel/2490115-vanavond-op-tv-hulpverlening-marokko-hapert-interview-biograaf-musk-spanningen-in-nagorno-karabach

De hulpverlening na de aardbeving in Marokko lijkt moeizaam te gaan. Op verschillende plekken klagen bewoners dat er te weinig hulp is. De Marokkaanse overheid heeft slechts enkele landen toegestaan om zoek- en reddingsteams te sturen.
We spreken verslaggever Ties Brock. Hij is in het aardbevingsgebied.
Twee jaar volgde schrijver Walter Isaacson zakenman Elon Musk. Isaacson sprak met familie, vrienden, collega's en critici. Het resultaat is een vuistdikke biografie over de controversiële vernieuwer en 's werelds rijkste man.
Het boek geeft een kijkje achter de schermen van de meest verrassende beslissingen uit Musks carrière én schetst de opmerkelijkheden van Musks persoonlijkheid. Correspondent Rudy Bouma interviewt de biograaf.
Door een blokkade van de Lacin-corridor in de enclave Nagorno-Karabach kampen inwoners sinds eind vorig jaar met grote voedsel- en medicijntekorten.
Zondag zijn de etnisch-Armeense autoriteiten in Nagorno-Karabach akkoord gegaan met het toelaten van hulpgoederen uit Azerbeidzjan. In ruil hiervoor zou de blokkade worden opgeheven. Hoe loopt dit af? We bespreken het met Oost-Europadeskundige Bob Deen.
Het conflict tussen het bestuur van de Partij voor de Dieren en politiek leider Esther Ouwehand is voor de zomer al volledig geëscaleerd. Dat blijkt uit stukken die Nieuwsuur in handen heeft en gesprekken met betrokkenen.
Nieuwsuur
Binnenland
Deel artikel: