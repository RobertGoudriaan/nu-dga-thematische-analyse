Vanavond op tv: Dodelijkste migratieroute • Regels van de burgerwacht
2023-08-08T15:54:57+0200
https://nos.nl/nieuwsuur/artikel/2485894-vanavond-op-tv-dodelijkste-migratieroute-regels-van-de-burgerwacht

Het wordt de dodelijkste migratieroute ter wereld genoemd, maar veel aandacht is er niet voor. Jaarlijks maken zo'n honderdduizend migranten de oversteek van Ethiopië en Somalië naar Saoedi-Arabië, in de hoop op een betere toekomst. Maar de oversteek is niet zonder gevaren: vorig jaar werden bijna achthonderd mensen doodgeschoten bij de Saoedi-Arabische grens en vielen er ruim zeventienhonderd gewonden.
De directeur van het Mixed Migration Centre (MMC), Bram Frouws, noemde het eerder "gerichte executies". Vanavond is hij te gast bij ons.
Als je een inbreker betrapt, mag je hem dan zo met tiewraps vastbinden? Het gebeurde vorige week in Ter Apel, waar leden van een zogenoemde burgerwacht twee asielzoekers uit Algerije arresteerden. Ook in andere gemeenten nemen burgers het heft in eigen handen om criminelen op te sporen en te arresteren. Hoe ver mag je als burger gaan?
Nieuwsuur
Binnenland
Deel artikel: