Vanavond op tv: EU-top over Oekraïne en Gaza • Kraamkliniek in oorlogstijd
2024-03-21T13:03:30+0100
https://nos.nl/nieuwsuur/artikel/2513630-vanavond-op-tv-eu-top-over-oekraine-en-gaza-kraamkliniek-in-oorlogstijd

Demissionair minister van Defensie Ollongren was in Oekraïne met een delegatie Nederlandse bedrijven om te kijken wat ze kunnen betekenen voor de oorlogsindustrie. Een van die bedrijven is een Nederlandse dronemaker. "Oekraïne is het strijdtoneel van de drone-oorlog."
Na de verovering van Avdiivka probeert het Russische leger verder door te breken in het oosten van Oekraïne. De strijd verplaatst zich waardoor nu ook andere steden in het oosten steeds vaker geraakt worden door Russische raketten. Ondanks de dreiging van Russische raketten gaat het leven door. In de kraamkliniek van Pokrovsk bijvoorbeeld, op zo'n tachtig kilometer van het front werden vorig jaar meer dan 600 kinderen geboren.
De Arbeidsinspectie deelt boetes uit aan meer dan twintig agrarische bedrijven. Die bedrijven haalden via een stichting buitenlandse stagiaires naar Nederland. Maar volgens de inspectie zou het niet gaan om stages, maar om goedkope arbeidskrachten. De agrariërs, die soms al tientallen jaren buitenlandse stagiaires begeleiden, zijn geschrokken van de harde beschuldigingen en laten het er niet bij zitten.
Nieuwsuur
Binnenland
Deel artikel: