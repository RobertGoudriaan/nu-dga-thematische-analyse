22/3 in Nieuwsuur: Reisadvies VS • Arabische Amerikanen over Trumpstem • Joodse illustrator Jo Spier
2025-03-22T16:11:55+0100
https://nos.nl/nieuwsuur/artikel/2560730-22-3-in-nieuwsuur-reisadvies-vs-arabische-amerikanen-over-trumpstem-joodse-illustrator-jo-spier

Het migratiebeleid van de nieuwe Amerikaanse regering raakt niet alleen vluchtelingen die het land in willen en ongedocumenteerden die het land uit moeten, maar ook steeds vaker toeristen. Sommigen zijn in de afgelopen weken zelfs in de cel beland. De situatie aan de grens is zo ondoorzichtig geworden dat landen worstelen met hun reisadviezen voor de Verenigde Staten. Want nu de autoriteiten de toegangseisen zeer streng toepassen kan een vakantie of werkbezoek zo maar leiden tot arrestatie, detentie of uitzetting.
Of je het in Dearborn, Michigan, nu vraagt aan de Iraakse barbier, de Libanese winkelier of de Palestijnse klant in de Jemenitische koffiezaak: allemaal stemden ze bij de presidentsverkiezingen op Donald Trump. Maar als de microfoon of camera tevoorschijn komt, willen ze er niet meer over praten. Amerika-correspondent Rudy Bouma ging naar Dearborn, waar de grootste Arabische gemeenschap in de VS woont, en spraak daar met Arabische Amerikanen over hun stem op Donald Trump.
Jo Spier was huistekenaar van de Telegraaf en daarmee een vertrouwde verschijning in menig Hollandse huiskamer. In 1943 werd hij gedeporteerd naar concentratiekamp Theresienstadt. Daar werkte hij gedwongen mee aan een Duitse propagandafilm over het leven daar, wat hem na de oorlog - die hij overleefde - op kritiek kwam te staan. Het Stedelijk Museum Zutphen reconstrueert nu het intrigerende verhaal van Spier in het kamp.
Nieuwsuur
Binnenland
Deel artikel: