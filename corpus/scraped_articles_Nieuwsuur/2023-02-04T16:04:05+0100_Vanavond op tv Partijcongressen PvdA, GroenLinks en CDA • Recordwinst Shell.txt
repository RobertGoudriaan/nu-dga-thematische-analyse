Vanavond op tv: Partijcongressen PvdA, GroenLinks en CDA • Recordwinst Shell
2023-02-04T16:04:05+0100
https://nos.nl/nieuwsuur/artikel/2462486-vanavond-op-tv-partijcongressen-pvda-groenlinks-en-cda-recordwinst-shell

In aanloop naar de Provinciale Statenverkiezingen van 15 maart zijn er vandaag drie partijcongressen: van het CDA, de PvdA en GroenLinks. Er staat veel op het spel: de provinciebesturen hebben grote invloed op het milieu- en stikstofbeleid en op de wegen- en woningbouw.
Bij het CDA is vooral stikstof een heet hangijzer. CDA-bestuurders in de provincies verzetten zich tegen het stikstofbeleid van het 'eigen' kabinet. Bij de PvdA en GroenLinks wordt er gestemd over volgende stappen in de partijfusie.
Onze verslaggevers zijn erbij. Met politiek duider Nynke de Zoeten blikken we vooruit op de verkiezingen.
Shell heeft een van de beste jaren in zijn bestaan achter de rug. Het concern maakte bijna 38,5 miljard euro winst, ruim twintig miljard meer dan een jaar eerder. Ook andere oliebedrijven hebben de wind enorm in de rug dankzij de oorlog in Oekraïne.
Mede door die recordwinst groeit de kritiek op Shell: waarom steekt het bedrijf niet meer geld in groene energie? Shell zelf zegt een derde van de winst te investeren in de energietransitie, maar volgens milieuorganisaties presenteert het bedrijf die cijfers veel te positief.
Hoe zit het precies met die 'groene' investeringen? Onze econoom Mathijs Bouman zoekt het uit.
Nieuwsuur
Binnenland
Deel artikel: