Vanavond op tv: Omtzigt wil toch premier worden • Schipholbaas over afblazen krimp • Tweede ronde verkiezingen Argentinië
2023-11-19T17:03:59+0100
https://nos.nl/nieuwsuur/artikel/2498458-vanavond-op-tv-omtzigt-wil-toch-premier-worden-schipholbaas-over-afblazen-krimp-tweede-ronde-verkiezingen-argentinie

Als NSC de grootste partij wordt bij de verkiezingen en er komt een kabinet met vakministers dan "zou het eventueel kunnen" dat lijsttrekker Pieter Omtzigt daar leiding aan gaat geven. Hij wil met andere woorden premier worden, zo zei Omtzigt in tv-programma Buitenhof.
De voorgenomen krimp van Schiphol naar 460.000 vluchten per jaar gaat voorlopig niet door, besliste demissionair minister Harbers van infrastructuur eerder deze week. De Europese Unie en de VS hadden kritiek op de krimpplan, dus kunnen er volgend jaar nog 500.000 vluchten via Schiphol gaan. Interim directeur van Schiphol Ruud Sondag schuift aan in de studio.
Vandaag zijn in Argentinië de tweede ronde van de presidentsverkiezingen. Tijdens de eerste ronde, bijna vier weken geleden, kreeg geen van de kandidaten genoeg stemmen om direct te winnen. Er bestaat een reële kans dat de extreemrechtse kandidaat Javier Milei zal winnen.
Nieuwsuur
Binnenland
Deel artikel: