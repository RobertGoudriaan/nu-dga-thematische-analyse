Vanavond op tv: Hamasleider gedood in Iran • Serie massatoerisme: Ameland
2024-07-31T11:33:01+0200
https://nos.nl/nieuwsuur/artikel/2531047-vanavond-op-tv-hamasleider-gedood-in-iran-serie-massatoerisme-ameland

De hoogste leider van Hamas, Ismail Haniyeh, is gedood in de Iraanse hoofdstad Teheran. De militante beweging heeft dat bekendgemaakt in een verklaring. Israël hield Haniyeh verantwoordelijk voor de grote aanval op 7 oktober. Wie was de politiek leider van Hamas? Het is niet de eerste keer dat een kopstuk van de militante beweging wordt gedood. Hoe groot is de klap voor Hamas en wat betekent Haniyehs dood voor de verhoudingen in de regio? We praten erover met Joost Hiltermann, hoofd Midden-Oosten van de Crisis Group, een internationale denktank die zich inzet voor vrede.
In steden in heel Europa zorgen toeristen voor problemen. In deze zomerserie zoomen we in op plekken in Nederland die tegen de grenzen van het toerisme aan lopen. Vandaag gaan we naar Ameland, waar maatregelen worden genomen om het toerisme te beperken. In een dorp aan de overkant van de Waddenzee smachten ze juist naar meer toerisme.
Nieuwsuur
Binnenland
Deel artikel: