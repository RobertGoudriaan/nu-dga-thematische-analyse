Vanavond op tv: Wat merken wij van Duits gasnoodplan? • Hoe beoordeelt het OM protestacties?
2022-06-20T20:47:27+0200
https://nos.nl/nieuwsuur/artikel/2433417-vanavond-op-tv-wat-merken-wij-van-duits-gasnoodplan-hoe-beoordeelt-het-om-protestacties

De Duitse regering neemt noodmaatregelen om ervoor te zorgen dat de gasvoorraad de komende winter op peil is. Sinds afgelopen week levert de Nord Stream 1-pijpleiding van Rusland naar Duitsland nog maar 40 procent van de normale hoeveelheid. Ook de rest van Europa zal daar de effecten van merken. We spreken erover met correspondenten en met energiedeskundige Lucia van Geuns van het Den Haag Centrum voor Strategische Studies.
Het Openbaar Ministerie vervolgt drie complotdenkers die minister Hugo de Jonge en premier Mark Rutte bedreigden en eerder de man die met een fakkel voor het huis van minister Sigrid Kaag stond. De beschuldiging: bedreiging en/of opruiing. De boeren die voor het huis van minister Christiane van der Wal protesteerden en het groepje dat minister Henk Staghouwer probeerde te belagen, worden niet vervolgd. Waar trekt het OM de grens; wanneer is een protestactie (te) bedreigend of opruiend?
Misschien al deze week komt het Amerikaanse Hooggerechtshof met een historische uitspraak die grote gevolgen gaat hebben in het land: wordt het universele recht een abortus te ondergaan geschrapt?
In veel conservatieve staten liggen al wetten klaar die abortus meteen zullen verbieden. In het progressieve Californië, waar de strijd voor abortus ooit begon staan ze juist klaar om 'abortus-vluchtelingen' op te vangen, ziet correspondent Lucas Waagmeester.
Nieuwsuur
Binnenland
Deel artikel: