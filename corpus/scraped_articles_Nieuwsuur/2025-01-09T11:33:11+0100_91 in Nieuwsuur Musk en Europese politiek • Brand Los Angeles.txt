9/1 in Nieuwsuur: Musk en Europese politiek â€¢ Brand Los Angeles
2025-01-09T11:33:11+0100
https://nos.nl/nieuwsuur/artikel/2551053-9-1-in-nieuwsuur-musk-en-europese-politiek-brand-los-angeles

Elon Musk gaat vanavond op zijn platform X in gesprek met de rechts-radicale AfD-leider Alice Weidel. Eind december zei Musk in een opiniestuk in de Duitse krant Welt dat "alleen de AfD Duitsland kan redden". Uitspraken van Elon Musk over niet-Amerikaanse politieke kwesties leiden tot steeds meer ergernis en zorgen bij Europese regeringsleiders. Universitair docent Europese Politiek Tom Theuns schuift aan in de studio.
De aanhoudende natuurbranden in Los Angeles hebben inmiddels zo'n 2000 gebouwen in as gelegd of beschadigd. Daarnaast is er aan ruim 100.000 mensen gevraagd om hun huizen te verlaten. Door de branden, die nu al gelden als de meest verwoestende in de geschiedenis van de Amerikaanse stad, zijn zeker vijf mensen om het leven gekomen. De kans is aanzienlijk dat in uitgebrande gebouwen nog meer lichamen worden gevonden.
Nieuwsuur
Binnenland
Deel artikel: