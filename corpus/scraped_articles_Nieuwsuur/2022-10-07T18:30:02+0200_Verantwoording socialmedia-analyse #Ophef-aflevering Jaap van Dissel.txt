Verantwoording socialmedia-analyse #Ophef-aflevering Jaap van Dissel
2022-10-07T18:30:02+0200
https://nos.nl/nieuwsuur/artikel/2447452-verantwoording-socialmedia-analyse-ophef-aflevering-jaap-van-dissel

Hieronder lees je de verantwoording voor de socialmedia-analyse die we deden voor de #Ophef-aflevering over de neptransacties van Jaap van Dissel.
Om inzicht te krijgen in het gesprek op Twitter over Van Dissel analyseerde Nieuwsuur met de tool Trollrensics hoe vaak de volgende termen van 1-8-2022 tot en met 24-9-2022 zijn gebruikt op Twitter:
We verzamelden 12.397 originele tweets van 1-8-2022 tot en met 24-9-2022 waarin Van Dissel expliciet werd genoemd. Van de 12.397 tweets is 94% (11.642 tweets) verzonden nadat de podcast werd gepubliceerd: tussen 6 september en 24 september.
We keken in onze dataset naar de 50 meest gedeelde- en gelikete tweets Ã©n naar de accounts die de meeste reacties losmaken. De meeste tweets van deze top 50 in deze dataset zijn 7 september verzonden, een dag nadat de podcast werd gepubliceerd.
De tweet met de meeste reacties is op 13 september verstuurd door het geverifieerde Twitter-account van Forum voor Democratie. Buiten de tweet met de meeste reacties is dit ook de tweet met de meeste likes in ons onderzoek.
We analyseerden ook welke hashtags werden gebruikt in tweets waarin Van Dissel wordt genoemd. Na hashtags met de naam Van Dissel (#vandissel, #jaapvandissel) en #RIVM is #oversterfte de meest gebruikte hashtag, maar #corruptie volgt snel.
We bekeken ook welk medium het meest gedeeld is binnen de discussie over Van Dissel; het domein van de site nieuwrechts.nl komt het vaakst voor in onze tweets, mede vanwege een stuk waarin het misleidende narratief van de podcast wordt overgenomen.
Buiten het onderzoek naar het gebruik van de naam Van Dissel op Twitter hebben we ook het grotere gesprek over de podcast proberen af te vangen.
Dit hebben we gedaan door termen direct gerelateerd aan de podcast als zoektermen op Twitter te gebruiken. Door een veertigtal termen in ons systeem in te voeren hebben we zo in totaal ruim 3000 originele tweets extra in het gesprek over de podcast opgehaald.
Daarnaast hebben we naar de stroom tweets gekeken die naar het Twitteraccount van Van Dissel zijn verstuurd. Overigens zegt Van Dissel ons dat hij dit account al jaren niet meer actief gebruikt of leest.
Door alle tweets af te vangen die naar zijn account zijn verstuurd sinds 1 augustus 2022 zien we dat het volume aan tweets geadresseerd aan zijn Twitteraccount het grootst is op 7 september. Zoals eerder vermeld: dat is een dag na de podcast.
Nieuwsuur
Binnenland
Deel artikel: