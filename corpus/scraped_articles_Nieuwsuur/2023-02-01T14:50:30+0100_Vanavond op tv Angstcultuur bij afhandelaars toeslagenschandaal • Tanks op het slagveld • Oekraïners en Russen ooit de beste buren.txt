Vanavond op tv: Angstcultuur bij afhandelaars toeslagenschandaal • Tanks op het slagveld • Oekraïners en Russen ooit de beste buren
2023-02-01T14:50:30+0100
https://nos.nl/nieuwsuur/artikel/2462088-vanavond-op-tv-angstcultuur-bij-afhandelaars-toeslagenschandaal-tanks-op-het-slagveld-oekrainers-en-russen-ooit-de-beste-buren

De organisatie die de problemen van gedupeerden van de toeslagenaffaire moet oplossen, dreigt volledig vast te lopen. Het verloop van personeel is enorm. Er is sprake van een angstcultuur: ambtenaren durven problemen intern niet aan te kaarten, zeggen ze tegen Nieuwsuur. In de uitzending spreken we met verslaggever Jan Kleinnijenhuis en politiek duider Arjan Noorlander.
Nederland overweegt, na verschillende andere landen, óók Leopard-tanks naar Oekraïne te sturen. Volgens militair experts kan dit type tank de doorslag geven aan het front. Wat maakt de Leopard zo speciaal, en welke rol vervult deze tank op het slagveld? Te gast is luitenant-kolonel Bas Schillemans, de commandant van het Duits-Nederlandse tankbataljon.
Ooit waren ze beste buren: de Oekraïners en de Russen die in het grensgebied tussen beide landen wonen. Ze gingen over en weer bij elkaar op bezoek. Er waren vriendschappen en familiebanden. Groot was dan ook de verbijstering toen de Russen vorig jaar opeens de aanval openden. In het Oekraïense grensstadje Voltsjansk willen ze nu niets meer van hun Russische buren weten.
Nieuwsuur
Binnenland
Deel artikel: