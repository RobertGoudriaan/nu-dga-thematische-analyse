Vanavond op tv: Wie gaat ambities kabinet uitvoeren? • Staking hoger onderwijs • Biden Corona
2024-07-18T12:08:32+0200
https://nos.nl/nieuwsuur/artikel/2529345-vanavond-op-tv-wie-gaat-ambities-kabinet-uitvoeren-staking-hoger-onderwijs-biden-corona

Het nieuwe kabinet heeft grote ambities waar veel mensen voor nodig zijn: de zorg en het onderwijs moeten beter, het leger sterker en het woningaanbod groter. Nu al kampen veel sectoren met personeelstekorten, terwijl de coalitie arbeidsmigratie wil beperken. Onze econoom Mathijs Bouman schetst in de studio de uitdagingen en de mogelijke maatregelen om de arbeidskrapte aan te pakken.
Elf vakbonden, werknemers- en studentenorganisaties uit het hoger onderwijs roepen in een gezamenlijke brief op tot een "opstand" tegen de aangekondigde bezuinigingen in het hoofdlijnenakkoord. Zij vragen universiteitsbesturen te weigeren om mee te werken met de kabinetsplannen. Werken de besturen toch mee, dan gaan de studenten en werknemers dit najaar massaal staken.
In de VS wordt de druk op president Biden om zich terug te trekken uit de presidentsrace steeds groter. Veel Democraten geloven er niet in dat hij Donald Trump kan verslaan. En dan is Biden ook nog eens geveld door corona. De Republikeinen zijn tijdens hun Conventie juist in een overwinningsstemming.
Nieuwsuur
Binnenland
Deel artikel: