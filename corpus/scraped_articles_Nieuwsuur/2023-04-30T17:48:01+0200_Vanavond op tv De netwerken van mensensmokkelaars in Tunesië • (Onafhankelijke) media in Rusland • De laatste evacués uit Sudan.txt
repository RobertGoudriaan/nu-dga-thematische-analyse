Vanavond op tv: De netwerken van mensensmokkelaars in Tunesië • (Onafhankelijke) media in Rusland • De laatste evacués uit Sudan
2023-04-30T17:48:01+0200
https://nos.nl/nieuwsuur/artikel/2473389-vanavond-op-tv-de-netwerken-van-mensensmokkelaars-in-tunesie-onafhankelijke-media-in-rusland-de-laatste-evacues-uit-sudan

Tunesië is hét vertrekpunt geworden van Afrikanen die de oversteek naar Italië willen maken. In ongeveer een jaar tijd is het aantal bootmigranten vertienvoudigd. Verslaggever Saskia Dekkers sprak enkele mannen die een mensensmokkelnetwerk runnen. En een visser die geconfronteerd wordt met de soms gruwelijke afloop van vluchtpogingen. Hij moet soms letterlijk de lijken uit zijn visnetten verwijderen.
Bijna alle onafhankelijke Russische journalisten zijn verdwenen. Ze zijn gestopt, gevlucht óf berecht. Slechts een heel klein groepje gaat door. En dat is niet zonder gevaar. We spreken een Russische journalist die in Sint-Petersburg in aanraking kwam met de oproerpolitie, en met een man die tegenwoordig tv-uitzendingen maakt vanuit Amsterdam.
De laatste evacuatievlucht met Nederlanders uit Sudan, is vanmiddag geland op de vliegbasis in Eindhoven. In totaal zijn er 160 Nederlanders geëvacueerd, meer dan de helft met vliegtuigen van de luchtmacht. We spreken de Nederlandse ambassadeur, die ook aan boord was.
Nieuwsuur
Buitenland
Deel artikel: