Vanavond op tv: Zelfgekozen levenseinde door stoppen met eten en drinken • Schietpartijen Rotterdam
2023-09-28T13:57:20+0200
https://nos.nl/nieuwsuur/artikel/2492153-vanavond-op-tv-zelfgekozen-levenseinde-door-stoppen-met-eten-en-drinken-schietpartijen-rotterdam

Als euthanasie niet mogelijk is, terwijl je wel vindt dat je leven is voltooid, wat doe je dan? Een pil van Drion is er niet. Middel X is illegaal en leidt tot een eenzame en mogelijk gruwelijke dood. Er is nog een methode voor een humane dood: stoppen met eten en drinken. Hospices krijgen meer aanvragen van mensen die kiezen voor dit levenseinde, waarbij medische begeleiding nodig is. Ze overlijden binnen een à twee weken in een hospice. We praten erover met huisarts-onderzoeker Eva Bolt.
Bij schietpartijen in Rotterdam zijn donderdag twee doden en een zwaargewonde gevallen. Een van de schietpartijen was in een leslokaal in het Rotterdamse ziekenhuis Erasmus MC, waarbij een 46-jarige docent om het leven is gekomen. De verdachte was een student aan de Erasmus Universiteit. We bespreken de gebeurtenissen met Stefan Sleijfer, voorzitter van de Raad van Bestuur van het Erasmus MC en met Roy Heerkens, woordvoerder van Slachtofferhulp Nederland.
Nieuwsuur
Binnenland
Deel artikel: