Vanavond op tv: Ollongren over 75 jaar NAVO • Troepenopbouw op strategisch Gotland • Tekort aan drinkwater • Nieuwe regels voor adoptie
2024-04-03T13:29:52+0200
https://nos.nl/nieuwsuur/artikel/2515304-vanavond-op-tv-ollongren-over-75-jaar-navo-troepenopbouw-op-strategisch-gotland-tekort-aan-drinkwater-nieuwe-regels-voor-adoptie

Hoe kan de NAVO Oekraïne helpen? Dat is de komende dagen het belangrijkste onderwerp op de top van het bondgenootschap in Brussel. Ondertussen is een klein eilandje voor de kust van Zweden - met de toetreding van dat land tot de NAVO - van groot strategisch belang geworden. De troepenopbouw op Gotland, de nieuwe oostflank van de NAVO, is inmiddels begonnen. Te gast is demissionair minister van Defensie Kajsa Ollongren. Over de uitdagingen van de NAVO in tijden van oorlog.
Tientallen bedrijven zitten al zonder drinkwateraansluiting, en nieuwe woningen kunnen mogelijk ook niet meteen gebruik maken van drinkwater. Daarvoor waarschuwt drinkwaterbedrijf Vitens vandaag. Het gaat om gebieden in Twente, rond Utrecht, Amersfoort, Den Haag en het noorden van Groningen. Er is sprake van een watertekort: door de opwarmende natuur verdampt er meer water. Tegelijk neemt de vraag naar water toe, vooral in de zomer.
Decennialang zou er bij het adopteren van kinderen uit andere landen sprake zijn geweest van kinderdiefstal, kinderhandel en onethische praktijken. Onderzoekers hebben geconcludeerd dat er geen garanties zijn voor een waterdicht adoptiesysteem, maar dat nieuwe systeem komt er nu toch. Veel vertrouwen hebben betrokkenen er niet in.
Nieuwsuur
Binnenland
Deel artikel: