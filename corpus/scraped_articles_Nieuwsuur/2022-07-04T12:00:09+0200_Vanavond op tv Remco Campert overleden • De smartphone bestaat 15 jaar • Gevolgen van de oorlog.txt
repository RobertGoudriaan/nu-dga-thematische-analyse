Vanavond op tv: Remco Campert overleden • De smartphone bestaat 15 jaar • Gevolgen van de oorlog
2022-07-04T12:00:09+0200
https://nos.nl/nieuwsuur/artikel/2435254-vanavond-op-tv-remco-campert-overleden-de-smartphone-bestaat-15-jaar-gevolgen-van-de-oorlog

Schrijver en dichter Remco Campert is op 92-jarige leeftijd overleden. "Hiermee verliest de Nederlandstalige literatuur een virtuoos auteur en een van haar meest geliefde schrijvers", schrijft zijn uitgever De Bezige Bij.
Campert wordt gezien als een van de belangrijkste naoorlogse auteurs. In de uitzending blikken we terug op zijn werk en leven. We spreken onder andere met zijn biograaf.
Welke langetermijngevolgen heeft de oorlog in Oekraïne voor de geopolitieke verhoudingen? Wat betekent de oorlog voor de machtsposities van China en de Verenigde Staten? En wanneer kan de Europese Unie militair op eigen benen staan?
Het zijn vragen die in alle hoofdsteden gesteld worden, en nu ook in een drieluik in Nieuwsuur. Vanavond deel één, over de supermachten die het niet meer alleen voor het zeggen hebben.
De smartphone bestaat 15 jaar. Op vele fronten is ons leven er drastisch door veranderd, positief én negatief. We spreken erover met hoogleraar Jeugd en Media Patti Valkenburg en kijken hoe scholen verschillend omgaan met telefoongebruik door leerlingen.
Nieuwsuur
Binnenland
Deel artikel: