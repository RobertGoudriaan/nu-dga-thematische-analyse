Vanavond op tv: verrassingsbezoek Zelensky Finland • veroordeling Belarussische activist
2023-05-03T19:58:48+0200
https://nos.nl/nieuwsuur/artikel/2473740-vanavond-op-tv-verrassingsbezoek-zelensky-finland-veroordeling-belarussische-activist

De Oekraïense president Zelensky was vandaag in Finland om de "Noordelijke Alliantie" om te vragen om meer wapens. Op de dag dat het Kremlin werd aangevallen door een drone. We bespreken de laatste diplomatieke en militaire ontwikkelingen met Frans Osinga, hoogleraar oorlogsstudies verbonden aan de Universiteit van Leiden en Bob Deen, oost-Europadeskundige van Instituut Clingendael.
Activist en journalist Roman Protasevitsj is in Belarus veroordeeld tot acht jaar cel. Hij werd in 2021 samen met zijn vriendin uit een vliegtuig gehaald, dat door Belarus met een smoes gedwongen werd om te landen. Protasevitsj (27) leidde sinds 2011 verschillende protestbewegingen en is een van de bekendste gezichten van de oppositie.
We hebben te maken met de grootste uitbraak van de vogelgriep ooit. Voor het tweede jaar op rij slaat het virus genadeloos toe tijdens het broedseizoen van wilde vogels. Natuurbeheerders en experts houden hun hart vast.
Nieuwsuur
Binnenland
Buitenland
Deel artikel: