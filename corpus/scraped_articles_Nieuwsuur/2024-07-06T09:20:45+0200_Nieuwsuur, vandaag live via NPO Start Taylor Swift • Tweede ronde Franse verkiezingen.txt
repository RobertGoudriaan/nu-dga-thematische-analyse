Nieuwsuur, vandaag live via NPO Start: Taylor Swift • Tweede ronde Franse verkiezingen
2024-07-06T09:20:45+0200
https://nos.nl/nieuwsuur/artikel/2527668-nieuwsuur-vandaag-live-via-npo-start-taylor-swift-tweede-ronde-franse-verkiezingen

Let op: vandaag kun je onze uitzending online het best bekijken via NPO Start. Vanaf 21.30 uur kun je hier terecht.
En dit kun je van ons verwachten:
Haar concerten zijn in no-time uitverkocht, ze is de bestverdienende artiest ter wereld en haar nummers domineren de hitlijsten: Taylor Swift is dé popsensatie van dit moment. Haar succes ontgaat ook de academische wereld niet. Op steeds meer universiteiten wereldwijd stromen collegezalen vol voor vakken over Taylor Swift de zakenvrouw, Taylor Swift de tekstschrijver, Taylor Swift de feminist. Wat is de academische waarde van het fenomeen Taylor Swift?
Zo'n 49 miljoen Fransen kunnen morgen hun stem uitbrengen voor een nieuw parlement. Het worden historische verkiezingen genoemd. In allerijl opgezet na de voor president Macron slecht verlopen Europese verkiezingen, waarbij zijn partij veel kiezers verloor en de radicaal-rechtse Rassemblement National (RN) van Marine Le Pen won.
RN werd vorige week ruim de grootste in de eerste ronde van de verkiezingen. Zo ruim, dat leider Marine Le Pen nog kan hopen op een absolute meerderheid in het parlement. Welke gevolgen kan verkiezingswinst van RN hebben voor Europa?
Nieuwsuur
Binnenland
Deel artikel: