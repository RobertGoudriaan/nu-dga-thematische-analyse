Vanavond op tv: Demonstraties op 4 mei? • Dreigend offensief in Rafah • Verenigd Koninkrijk in de problemen
2024-04-28T16:10:05+0200
https://nos.nl/nieuwsuur/artikel/2518516-vanavond-op-tv-demonstraties-op-4-mei-dreigend-offensief-in-rafah-verenigd-koninkrijk-in-de-problemen

De spanningen op tal van terreinen lopen in Nederland op. Verstoringen en protestacties dreigen tijdens de Nationale Dodenherdenking. In Amsterdam, en ook in andere plaatsen, zijn extra veiligheidsmaatregelen aangekondigd. Welke protesten zijn er aangekondigd?
Volgens Israël is het doel van een grondoffensief in Rafah het vernietigen van de laatste Hamas-fracties. Maar of dat mogelijk is, daar zetten internationale deskundigen hun vraagtekens bij. Ondertussen vrezen Palestijnen, op het laatste stukje van de Gazastrip waar nog geen hevige grondgevechten zijn geweest, het ergste. Ze proberen het leven voort te zetten, maar zijn bang dat ze opnieuw zullen moeten evacueren.
Komende week gaan de Britten naar de stembus voor gemeenteraads- en burgemeestersverkiezingen. Het is een voorproefje voor de landelijke Lagerhuisverkiezingen later dit jaar. Als de opiniepeilingen kloppen, krijgt de Conservatieve partij van premier Rishi Sunak een geweldig pak slaag en staat de Labour-oppositie op grote winst. Maar wie er ook wint, die partij staat voor een enorme opgave: na veertien jaar Conservatieven aan de macht, kampt het land met stagnatie en diepgewortelde problemen.
Nieuwsuur
Binnenland
Deel artikel: