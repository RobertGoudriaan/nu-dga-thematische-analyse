15/2 in Nieuwsuur: Felle Amerikaanse aanval op Europa • Geitenhouderijen ziekmakend?
2025-02-15T15:40:59+0100
https://nos.nl/nieuwsuur/artikel/2555951-15-2-in-nieuwsuur-felle-amerikaanse-aanval-op-europa-geitenhouderijen-ziekmakend

De Verenigde Staten schudden de wereldorde deze week hardhandig in de war. Dat begon afgelopen woensdag met verregaande Amerikaanse concessies: Oekraïne wordt géén lid van de NAVO en Vladimir Poetin hoeft niet alle bezette Oekraïense gebieden terug te geven. Ook wordt bekend dat Donald Trump met Poetin heeft gebeld, zonder afstemming met westerse partners. En de derde genadeklap volgt gisteren als vicepresident JD Vance Europa kapittelt en bekritiseert als nooit tevoren.
Hoe gaat een geschokt Europa vanaf nu om met de 'new sheriff in town' zoals Vance zijn president noemt? Is er zicht op een gezamenlijke aanpak en toon? Verslaggever Eelco Bosch van Rosenthal is in München en brengt het laatste nieuws.
Mensen die in de buurt van een geitenhouderij wonen, lopen meer kans op een longontsteking. Die correlatie is voor de derde keer aangetoond door het RIVM. Toch leidt dat niet direct tot nieuwe maatregelen van de overheid, want de ministers die gaan over Volksgezondheid - Fleur Agema - en over Landbouw - Femke Wiersma - wachten eerst een nieuw advies af van de Gezondheidsraad. Ondertussen zijn er grote zorgen bij omwonenden van geitenhouderijen. Zoals in Culemborg, waar bedrijven vooralsnog mogen uitbreiden.
Nieuwsuur
Binnenland
Deel artikel: