Vanavond op tv: corruptie Oekraïne • Hunter Biden
2023-08-12T16:48:16+0200
https://nos.nl/nieuwsuur/artikel/2486392-vanavond-op-tv-corruptie-oekraine-hunter-biden

Deze week kondigde de Oekraïense president Zelensky aan dat de hoofden van alle regionale militaire rekruteringscentra in het land worden ontslagen vanwege corruptie. "Dit systeem zou moeten worden beheerd door mensen die precies weten wat oorlog is en waarom cynisme en omkoping tijdens oorlog verraad is", zegt hij in een verklaring op Telegram. In Oekraïne spreken we vandaag met de directeur van een anti-corruptie-organisatie.
Conservatief Amerika is al een paar jaar in de ban van Hunter Biden, de zoon van Joe Biden. Hij zou volgens Republikeinen zijn familienaam hebben misbruikt voor schimmige zaken in China en Oekraïne en zijn vader en zou daaraan hebben meegewerkt. De minister van Justitie heeft nu een Speciaal Aanklager voor de zaak aangesteld. We praten erover met Amerika-correspondent Rudy Bouma en defensie-specialist Peter Wijninga van The Hague Centre for Strategic Studies.
Nieuwsuur
Binnenland
Deel artikel: