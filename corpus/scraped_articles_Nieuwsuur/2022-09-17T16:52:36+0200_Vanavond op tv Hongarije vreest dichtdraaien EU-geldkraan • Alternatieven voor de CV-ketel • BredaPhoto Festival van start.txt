Vanavond op tv: Hongarije vreest dichtdraaien EU-geldkraan • Alternatieven voor de CV-ketel • BredaPhoto Festival van start
2022-09-17T16:52:36+0200
https://nos.nl/nieuwsuur/artikel/2444941-vanavond-op-tv-hongarije-vreest-dichtdraaien-eu-geldkraan-alternatieven-voor-de-cv-ketel-bredaphoto-festival-van-start

De Europese Commissie besluit binnenkort of Hongarije miljarden aan Europese subsidies wordt onthouden. De Commissie beschuldigt de Hongaarse premier Viktor Orbán al jaren van corruptie en het schenden van mensenrechten, daarnaast zouden veel subsidies in de zakken van Orbáns vertrouwelingen belanden.
Maar als Hongarije de subsidies misloopt, zal dat veel Hongaarse huishoudens raken. De economie in Hongarije is namelijk sterk afhankelijk van EU-geld.
Wat gaat de Europese Commissie besluiten en hoe zal dat besluit Hongarije beïnvloeden? John Morijn, hoogleraar recht en politiek in de internationale betrekkingen, is te gast in de studio.
Van het gas af gaan voor je verwarming was nog nooit zo aantrekkelijk. Dat blijkt ook uit de enorme run op de subsidies voor dat soort maatregelen, zoals isolatie.
Alternatieven voor de CV-ketel zoals de houtkachel, een warmtepomp of een elektrisch kacheltje lijken nu een stuk voordeliger in gebruik, maar is dat ook echt zo? Nieuwsuur liet het uitrekenen.
Deze week ging de tiende editie van het BredaPhoto Festival van start. Met de titel Theatre of Dreams tonen meer dan 60 fotografen en kunstenaars uit 28 verschillende landen hun werk. Zeven weken langs zijn deze makers te zien, op 15 locaties verspreid door Breda. Aan de rand van de stad exposeert fotograaf Annegien van Doorn met haar foto's van maakbare natuur.
Nieuwsuur
Binnenland
Deel artikel: