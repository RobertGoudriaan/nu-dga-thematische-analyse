Vanavond op tv: Protest op universiteiten • Update formatie • Inwoners Hong Kong emigreren • Opslag kernafval
2024-05-08T11:55:07+0200
https://nos.nl/nieuwsuur/artikel/2519718-vanavond-op-tv-protest-op-universiteiten-update-formatie-inwoners-hong-kong-emigreren-opslag-kernafval

Pro-Palestijnse demonstranten bezetten sinds gisteren universiteitsgebouwen aan de Oudezijds Voorburgwal in Amsterdam. Het college van bestuur van de UvA is met een vertegenwoordiging van de demonstranten in gesprek. Onder de groep protesteerders zijn ook docenten. Kan en mag je als docent protesteren op de universiteit en moet je dat als docent wel willen?
Het zou een belangrijke formatiedag worden, maar de onderhandelaars kwamen vandaag naar buiten zonder akkoord. We spreken politiek duider Arjan Noorlander.
Door de steeds strengere wetten in Hong Kong voelen veel inwoners zich niet veilig in de stad. Steeds meer inwoners besluiten hun heil elders te zoeken, en verhuizen naar het buitenland. De afbrokkelende vrijheid in de stad is de voornaamste reden voor inwoners om te emigreren.
Nederland moet meer vaart maken met de plannen om kernafval op te slaan. Dat zegt het Rathenau Instituut, dat het kabinet adviseert over de kernafvalkwestie. Nederland moet volgens het adviesinstituut een voorbeeld nemen aan andere landen die al een stuk verder zijn met hun plannenmakerij. Zoals Finland, dat een hightech manier bedacht om radioactief materiaal voor honderdduizenden of zelfs een miljoen jaar diep in de grond te stoppen.
Nieuwsuur
Binnenland
Deel artikel: