Verantwoording socialmedia-analyse klimaatmisleiding
2022-11-04T18:45:02+0100
https://nos.nl/nieuwsuur/artikel/2451072-verantwoording-socialmedia-analyse-klimaatmisleiding

Voor ons onderzoek naar het gesprek over klimaat hebben we onderzoeken uitgevoerd op Twitter en op Facebook.
Voor onderzoek naar het gesprek over klimaat op Twitter hebben we het platform Trollrensics gebruikt, voor Facebook hebben we CrowdTangle ingezet.
Met Trollrensics hebben we op Twitter gezocht op de term 'klimaat' om inzicht te verkrijgen hoe het discours over dit thema op het platform eruitziet. Om een beeld te krijgen van het gesprek op Twitter over 'klimaat' analyseerde Nieuwsuur met Trollrensics hoe vaak de term 'klimaat' van 1-1-2022 tot 9-9-2022 is gebruikt op het platform.
Uit deze periode verzamelden we in totaal 220.413 originele tweets (excl. retweets) waarin de term wordt gebruikt. Er is een toename waar te nemen in het gebruik van de term. Over de hele periode - van 1 januari 2022 tot en met 9 september - worden er gemiddeld 878 tweets per dag verzonden waarin de term 'klimaat' wordt gebruikt. Vanaf 1 januari tot 1 mei worden er gemiddeld 711 per dag verzonden met de term. Van 1 mei tot 9 september worden er gemiddeld 1032 tweets per dag verzonden.
Als we alleen naar periode 1 juli tot 9 september kijken dan worden er gemiddeld per dag 1.174 tweets verzonden waarin de term voorkomt. We hebben gekeken naar de 50 meest gedeelde- en gelikete tweets Ã©n naar de tweets - en bijbehorende accounts - die de meeste reacties losmaken in het gesprek over klimaat.
Door deze tweets te verzamelen kunnen we ook zien wat de meest actieve accounts zijn die de term dit jaar gebruiken en we kunnen bepalen welke hashtags, domeinen en links binnen dit gesprek het meest gedeeld worden. Buiten onderzoek naar gebruik van de term 'klimaat' op Twitter hebben we ook onderzoek gedaan naar gebruik van 'klimaatsceptische' termen op het platform.
Hiervoor heeft Nieuwsuur tweets verzameld waarin termen worden gebruikt die duiden op 'klimaatscepsis'. We hebben op Nederlandstalige tweets gezocht die tussen 1 januari 2022 en 19 september zijn verzonden.
Termen waarop we hebben gezocht:
In dit onderzoek naar klimaatscepticisme hebben we in totaal 26.596 tweets verzameld waarmee we konden bepalen wat de 50 meest gedeelde- en gelikete tweets zijn en wat de tweets zijn die de meeste reacties genereren. Nieuwsuur heeft binnen deze dataset ook gekeken naar de actiefste accounts en de meest gebruikte hashtags, domeinen en links.
Net als in het onderzoek naar gebruik van de term 'klimaat' op Twitter was ook hier een toename waar te nemen van het gebruik van de termen; naarmate het jaar vordert worden er meer tweets gevonden waarin klimaatsceptische termen worden gebruikt in vergelijking met begin van het jaar.
Over de gehele periode worden er gemiddeld 102 tweets per dag verzonden met klimaatsceptische termen. Als we enkel kijken naar eerste vijf maanden van dit jaar dan worden er gemiddeld 60 tweets per dag verzonden, terwijl in de periode van 1 juni tot en met 18 september er gemiddeld per dag 159 tweets worden verzonden met klimaatsceptische termen.
Voor ons onderzoek op Facebook hebben we CrowdTangle ingezet om te bepalen wat in 2022 de Nederlandstalige Facebook-posts zijn met de meeste interacties waarin wordt gesproken over klimaat. Nieuwsuur heeft ook gekeken welke Nederlandstalige pagina's in 2022 het vaakst de term 'klimaat' gebruiken.
Daarnaast hebben we dezelfde klimaatsceptische termen gebruikt als in ons onderzoek op Twitter om te zien welke Facebook-posts in 2022 de meeste interacties genereren met klimaatsceptische termen en we hebben gekeken welke klimaatsceptische posts met video's het meest bekeken zijn.
Ook is gekeken welke Facebook-pagina's het vaakst klimaatsceptische termen gebruiken. Voor onderzoek op Facebook kijken we enkel naar openbaar gedeelde Facebook-pagina's.
Nieuwsuur
Binnenland
Deel artikel: