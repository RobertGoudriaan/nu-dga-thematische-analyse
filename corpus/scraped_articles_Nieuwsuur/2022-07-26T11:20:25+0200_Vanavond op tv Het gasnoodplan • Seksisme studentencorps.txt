Vanavond op tv: Het gasnoodplan â€¢ Seksisme studentencorps
2022-07-26T11:20:25+0200
https://nos.nl/nieuwsuur/artikel/2438361-vanavond-op-tv-het-gasnoodplan-seksisme-studentencorps

Europese energieministers hebben een compromis bereikt om gas te besparen. Anonieme diplomaten zeggen tegen internationale persbureaus dat de energieministers vandaag zullen afspreken om tussen augustus en eind maart 15 procent minder gas te verbruiken. Hoe ziet dat plan er verder uit, wat vinden deskundigen? En wat betekent het voor het gas-afhankelijke Duitsland?
Vlak voor de inschrijving voor aspirant-leden van het Amsterdamse studentencorps, is de vereniging het middelpunt van commotie. Na seksistische uitspraken van mannelijke studenten tijdens het lustrumdiner is de inschrijving opgeschort en hebben de vier sprekers hun functie binnen de vereniging opgezegd. Daarnaast zegt de Amsterdamse burgemeester Femke Halsema te willen kijken welke maatregelen ze kan treffen tegen het corps.
Wat zeggen de uitspraken (en de woede daarover) over de cultuurverandering in studentenverenigingen? En met welk moraal worden de leiders van morgen grootgebracht?
Nieuwsuur
Binnenland
Deel artikel: