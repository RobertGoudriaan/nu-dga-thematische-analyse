Vanavond op tv: Salman Rushdie neergestoken • Republikeinen in greep Trump • Droogte laat huizen verzakken door droogte
2022-08-12T15:51:08+0200
https://nos.nl/nieuwsuur/artikel/2440271-vanavond-op-tv-salman-rushdie-neergestoken-republikeinen-in-greep-trump-droogte-laat-huizen-verzakken-door-droogte

De Brits-Indiase schrijver Salman Rushdie is aangevallen tijdens een lezing in de staat New York. Hij werd door een onbekende aanvaller in zijn nek of hals gestoken, meldt de lokale politie. Het motief is nog onduidelijk. De aanvaller is gearresteerd. Vanavond in Nieuwsuur het laatste nieuws. Te gast is Rushdies uitgever Mizzi van der Pluijm.
Het was een tumultueuze week in Amerika rond oud-president Donald Trump. De FBI-inval in zijn huis in Florida lijkt zijn aanhang vooral strijdvaardiger te maken. Ondertussen hint hij erop in 2024 weer aan de presidentsverkiezingen mee te willen doen.
Nadat Trump de vorige verkiezingen verloor en het Capitool werd bestormd, leek het even gedaan met Trumps leiderschap binnen de Republikeinse partij. Maar nu de campagnes voor de tussentijdse verkiezingen van start gaan, is één ding duidelijk: Trumps greep op de partij is groter dan ooit.
Correspondent Lucas Waagmeester is in de staat Wyoming, waar het zittende Republikeinse Congreslid Liz Cheney haar zetel verdedigt. Zij is een van de laatste, en de meest prominente, landelijke Republikeinse politici die zich verzetten tegen Trump. Wat betekent het als zij verliest?
Door de aanhoudende droogte dreigen huizen in riviergebieden te verzakken, waardoor funderingen flinke schade oplopen. Niet alleen valt er nauwelijks regen, ook de hoeveelheid water die via rivieren wordt aangevoerd, blijft dalen.
De kosten kunnen per huis tienduizenden euro's zijn. Door personeelsgebrek blijven huishoudens vaak lang met de schade zitten, want herstel vergt specifieke kennis. Te gast is geo-hydroloog Maarten Kuiper van onderzoeksbureau Aveco de Bondt.
Nieuwsuur
Binnenland
Deel artikel: