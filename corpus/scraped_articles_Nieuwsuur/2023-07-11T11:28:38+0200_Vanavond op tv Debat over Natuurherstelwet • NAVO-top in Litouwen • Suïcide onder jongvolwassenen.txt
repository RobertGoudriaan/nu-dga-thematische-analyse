Vanavond op tv: Debat over Natuurherstelwet • NAVO-top in Litouwen • Suïcide onder jongvolwassenen
2023-07-11T11:28:38+0200
https://nos.nl/nieuwsuur/artikel/2482370-vanavond-op-tv-debat-over-natuurherstelwet-navo-top-in-litouwen-suicide-onder-jongvolwassenen

In het Europees Parlement is een debat over de Natuurherstelwet, waar morgen over gestemd wordt. We spreken erover met de man achter die wet, Eurocommissaris Frans Timmermans. De Natuurherstelwet moet de biodiversiteit in Europa verbeteren. Volgens de Europese Commissie is 81 procent van de Europese natuur er namelijk slecht aan toe.
In de Litouwse hoofdstad Vilnius is een NAVO-top. Het zal daar onder meer gaan over concrete stappen voor Oekraïne, om op termijn lid kunnen worden van het bondgenootschap. In zijn openingsspeech zei voorzitter Jens Stoltenberg dat hij ervan overtuigd is dat de NAVO "krachtige beslissingen" gaat nemen over Oekraïne. In Nieuwsuur spreken we live met Kajsa Ollongren, de demissionaire minister van Defensie, die ook op de top aanwezig is.
Suïcide is doodsoorzaak nummer één onder tieners en jongvolwassenen. Iedere maand overlijden er in Nederland gemiddeld 25 jongeren onder de 30 door zelfdoding. Onderzoekers van 113 willen daarom dat suïcides nauwkeurig worden gereconstrueerd, om signalen bij anderen beter te kunnen oppakken.
Denk je aan zelfdoding, of maak je je zorgen om iemand? Neem dan 24/7 gratis en anoniem contact op met 0800-0113 of chat op www.113.nl.
Nieuwsuur
Binnenland
Buitenland
Deel artikel: