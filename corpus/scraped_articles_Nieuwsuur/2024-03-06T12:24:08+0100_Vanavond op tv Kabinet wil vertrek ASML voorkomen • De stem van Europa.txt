Vanavond op tv: Kabinet wil vertrek ASML voorkomen â€¢ De stem van Europa
2024-03-06T12:24:08+0100
https://nos.nl/nieuwsuur/artikel/2511666-vanavond-op-tv-kabinet-wil-vertrek-asml-voorkomen-de-stem-van-europa

Het demissionaire kabinet werkt volgens De Telegraaf in het diepste geheim aan een plan om te voorkomen dat techbedrijf ASML (deels) uit Nederland vertrekt. Ingewijden melden dat er een speciale operatie onder de naam 'Beethoven' is opgetuigd die de fabrikant van chipmachines hier moet houden. In januari sprak vertrekkend bestuursvoorzitter Peter Wennink zijn zorgen uit over het Nederlandse vestigingsklimaat. We spreken erover met econoom Mathijs Bouman.
De campagne komt langzaam op gang, maar er zijn nog slechts drie maanden te gaan voor de belangrijke Europese verkiezingen van 6 juni tot 9 juni. Die zijn bepalend zijn voor de richting die de EU de komende jaren op zal gaan. De verwachting is dat veel lidstaten een flinke ruk naar rechts zullen maken: in 9 van de 27 lidstaten laten de peilingen een belangrijke zetelwinst zien voor populistische en radicale partijen. Wat staat er op het spel en wie zijn de hoofdrolspelers? Europacorrespondent Saskia Dekkers schuift aan in de studio.
Nieuwsuur
Binnenland
Deel artikel: