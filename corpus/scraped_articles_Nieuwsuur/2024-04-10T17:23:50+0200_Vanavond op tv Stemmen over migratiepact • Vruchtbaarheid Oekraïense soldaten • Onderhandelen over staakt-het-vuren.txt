Vanavond op tv: Stemmen over migratiepact • Vruchtbaarheid Oekraïense soldaten • Onderhandelen over staakt-het-vuren
2024-04-10T17:23:50+0200
https://nos.nl/nieuwsuur/artikel/2516268-vanavond-op-tv-stemmen-over-migratiepact-vruchtbaarheid-oekraiense-soldaten-onderhandelen-over-staakt-het-vuren

Het Europees Parlement stemt vandaag over het nieuwe migratie- en asielpact. De wetgeving moet een einde maken aan de al jaren voortslepende discussie over de opvang van asielzoekers en de strijd tegen illegale migratie.
In het voorstel staat dat migranten voortaan aan de buitengrenzen van de EU horen of ze naar binnen mogen. Dat betekent dat ze binnen zeven dagen gescreend moeten worden.
Israël en Hamas onderhandelen al lange tijd op hoog niveau over een staakt-het-vuren. De laatste tijd lijken die onderhandelingen serieuzere vormen aan te nemen, al is er nog geen doorbraak.
Hamas heeft altijd gezegd alleen een voorstel te accepteren met een permanent staakt-het-vuren en het terugtrekken van Israëlische troepen. Hoe realistisch is die eis?
Oekraïense soldaten die naar het front gaan kunnen hun sperma of eicellen laten invriezen. Mochten ze overlijden of verwondingen oplopen die hun vruchtbaarheid aantasten, dan kunnen ze zich in de toekomst mogelijk toch nog voortplanten.
Al is dat geen eenvoudig proces. Onlangs nam het Oekraïense parlement een wet aan waarin strenge voorwaarden worden gesteld aan ingevroren zaadcellen wanneer de man overlijdt. Zonder testament kunnen die niet zomaar worden gebruikt.
Nieuwsuur
Binnenland
Buitenland
Deel artikel: