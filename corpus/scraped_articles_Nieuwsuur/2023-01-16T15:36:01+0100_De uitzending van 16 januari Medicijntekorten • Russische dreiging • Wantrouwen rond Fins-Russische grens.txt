De uitzending van 16 januari: Medicijntekorten • Russische dreiging • Wantrouwen rond Fins-Russische grens
2023-01-16T15:36:01+0100
https://nos.nl/nieuwsuur/artikel/2460088-de-uitzending-van-16-januari-medicijntekorten-russische-dreiging-wantrouwen-rond-fins-russische-grens

De oorlog in Oekraïne duurt voort. Zo vuurt Rusland nog geregeld raketten af of het land, afgelopen weekend nog werd een appartementencomplex geraakt door een raket, met 40 burgerdoden als gevolg. Onze verslaggever Jan Eikelboom is in Dnipro en doet verslag vanuit een stad onder vuur.
Daarnaast kijken we naar de komende maanden. Rusland lijkt zich voor te bereiden op een offensief. Hoe serieus moeten we dat nemen en wat betekent dat voor de strijd?
In onze serie De Nieuwe Muur verkent verslaggever Saskia Dekkers het snel veranderende Europa na de inval in Oekraïne. Dit keer is ze in Finland, waar het wantrouwen jegens Russen flink is gegroeid. Het land heeft een grens met Rusland van zo'n 1340 kilometer lang. Bij grensovergang Vaalimaa, niet ver van Sint-Petersburg, worden alle Russen doorgelicht.
De hoge medicijnentekorten in Nederland lopen nog verder op door de sluiting van medicijnfabriek InnoGenerics uit Leiden. Nieuwsuur heeft de productenlijst van de fabriek in handen en deze vergeleken met de ruim 1500 producten die worden vermeld op geneesmiddelentekortenwebsite Farmanco.
Uit de lijst blijkt dat onder andere epilepsiemiddel Carbamazepine, cholesterolremmer Gemfibrozil en kalmeringsmiddel Temazepam werden gemaakt in de fabriek. Aan deze middelen is volgens Farmanco momenteel een ernstig tekort. Deze pillen zijn niet of slecht verkrijgbaar in binnen- en buitenland. Ook alternatieven zijn lastig te krijgen of overstappen is ingewikkeld.
Nieuwsuur
Binnenland
Deel artikel: