Vanavond op tv: Meespeurende burgers • Documentaire Steve McQueen
2023-11-25T15:33:12+0100
https://nos.nl/nieuwsuur/artikel/2499214-vanavond-op-tv-meespeurende-burgers-documentaire-steve-mcqueen

Burgers die meespeuren naar verdachten in lopende strafrechtelijke onderzoeken; vooral in de strijd tegen cybercrime experimenteert politie en justitie al langer met burgeropsporing. Maar welke dossiers krijgen deze burgers te zien en zijn die dan in veilige handen? Waar liggen die grenzen? Justitie wil duidelijkheid over wat mag en niet mag en koerst daarom voor het eerst bewust aan op een proefproces.
Een boek waarin alleen maar Amsterdamse adressen staan, en een korte beschrijving van wat daar gebeurde tijdens de Tweede Wereldoorlog. De Britse filmregisseur en Oscarwinnaar Steve McQueen durfde het aan. Hij maakte een film over deze vuistdikke 'Atlas van een bezette stad' van Bianca Stigter. In Amsterdam ging hij bij maar liefst 130 adressen en locaties langs, en legde vast hoe die soms nog sporen dragen van het verleden.
De operatie om een tweede groep Israëlische gijzelaars vrij te krijgen lijkt toch door te gaan. Verslaggever Sander van Hoorn is in Israël en praat ons bij.
Nieuwsuur
Binnenland
Deel artikel: