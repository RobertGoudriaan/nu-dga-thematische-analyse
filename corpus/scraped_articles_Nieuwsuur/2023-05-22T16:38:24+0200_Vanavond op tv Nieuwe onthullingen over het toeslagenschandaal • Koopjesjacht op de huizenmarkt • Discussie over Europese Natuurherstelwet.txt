Vanavond op tv: Nieuwe onthullingen over het toeslagenschandaal • Koopjesjacht op de huizenmarkt? • Discussie over Europese Natuurherstelwet
2023-05-22T16:38:24+0200
https://nos.nl/nieuwsuur/artikel/2476065-vanavond-op-tv-nieuwe-onthullingen-over-het-toeslagenschandaal-koopjesjacht-op-de-huizenmarkt-discussie-over-europese-natuurherstelwet

Het kabinet stapte op, er werden talloze onderzoeken gedaan en er werd beterschap beloofd. Maar twee jaar nadat het kabinet opstapte vanwege het toeslagenschandaal komen weer nieuwe documenten boven water. Daaruit blijkt dat de problemen bij de top van het Ministerie van Financiën op het bureau lagen: niet alleen bij de staatssecretaris, ook bij de hoogste baas van de Belastingdienst.
Afgelopen december en februari kwamen ook al brieven naar buiten die niet zijn gedeeld met de parlementaire ondervragingscommissie. Hoe kan dat? En wat zijn de politieke consequenties? Die vragen komen aan bod in een uitgebreide reconstructie.
De huizenprijzen zijn sinds vorig jaar hard gedaald. Het Centraal Bureau voor de Statistiek maakt vandaag bekend dat koopwoningen vorige maand gemiddeld 4,4 procent goedkoper zijn dan een jaar geleden. Het aantal verkochte woningen is sinds ruim een jaar ook aan het dalen. Kan de huizenzoeker eindelijk op koopjesjacht?
Het is een belangrijke dag voor Eurocommissaris Frans Timmermans. Hij moet zijn natuurherstelwet verdedigen. Een aantal Europarlemantariërs ziet niets in de plannen en ook in Nederland zijn er voor- en tegenstanders. Vandaag bezochten Tweede Kamerleden Brussel. Kamerleden Thom van Campen (VVD) en Tjeerd de Groot (D66) schuiven aan in de studio.
Nieuwsuur
Binnenland
Deel artikel: