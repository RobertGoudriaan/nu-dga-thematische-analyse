Vanavond op tv: Coronaprotest in China • Betaalbare huren?
2022-11-27T15:36:37+0100
https://nos.nl/nieuwsuur/artikel/2454142-vanavond-op-tv-coronaprotest-in-china-betaalbare-huren

Demonstranten op meerdere plekken in China zijn vandaag weer de straat opgegaan om hun ongenoegen te uiten over het strenge coronabeleid. In Shanghai werden tijdens een demonstratie onbeschreven vellen papier omhooggehouden als protest tegen de censuur in het land. Ook riepen betogers leuzen als "hef de lockdown op". Vanwege de strenge controle op media in het land is het lastig te verifiëren hoe groot de protesten zijn en in welke steden wordt geprotesteerd, maar er duiken steeds meer beelden op.
In de strijd tegen woekerhuren wil woonminister Hugo de Jonge de prijzen in de vrije huursector gedeeltelijk aan banden leggen. Deze week komt hij met een plan om dat te regelen. Buiten de sociale sector mag een huurbaas nu nog zelf de prijs van zijn woning bepalen en door de woningnood is die vaak torenhoog. Dat moet anders. Maar hoe? Te gast is Nils Kok, professor in Real Estate Finance Maastricht University.
Nieuwsuur
Binnenland
Deel artikel: