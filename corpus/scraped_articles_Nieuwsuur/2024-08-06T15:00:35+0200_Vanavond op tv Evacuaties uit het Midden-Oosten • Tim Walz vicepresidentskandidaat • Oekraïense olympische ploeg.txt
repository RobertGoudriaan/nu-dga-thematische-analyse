Vanavond op tv: Evacuaties uit het Midden-Oosten? • Tim Walz vicepresidentskandidaat • Oekraïense olympische ploeg
2024-08-06T15:00:35+0200
https://nos.nl/nieuwsuur/artikel/2532081-vanavond-op-tv-evacuaties-uit-het-midden-oosten-tim-walz-vicepresidentskandidaat-oekraiense-olympische-ploeg

Iran en de militante beweging Hezbollah zeggen wraak te willen nemen op Israël voor de liquidaties van hoge Hezbollah- en Hamasleiders. Experts vrezen voor een grote regionale oorlog. Voor Israël geldt nu een rood reisadvies. Moeten Nederlanders die in de regio zich gaan opmaken voor een mogelijke evacuatie? Welke plannen liggen er?
De Democratische presidentskandidaat Kamala Harris heeft Tim Walz aangewezen als haar kandidaat-vicepresident. Walz is gouverneur van Minnesota en hij moet een belangrijke rol spelen bij het winnen van de zogenoemde swing states, oftewel staten waar zowel de Republikeinen als de Democraten geen overduidelijke meerderheid hebben onder de stemmers. Die staten zijn beslissend bij de presidentsverkiezingen op 5 november.
Kan de running mate de doorslag geven? En wat is de rol van de vicepresident in de VS? We kijken naar voorbeelden uit de geschiedenis en spreken Amerikadeskundige Koen Petersen.
De Oekraïense olympische ploeg is met 140 deelnemers kleiner dan ooit. Veel sporters moesten afhaken. De een verloor een been en richt zich nu op de Paralympics. De ander raakte haar moeder kwijt aan een Russische bom. We portretteren atleten die als gevolg van de oorlog nu niet in Parijs zijn.
Nieuwsuur
Binnenland
Deel artikel: