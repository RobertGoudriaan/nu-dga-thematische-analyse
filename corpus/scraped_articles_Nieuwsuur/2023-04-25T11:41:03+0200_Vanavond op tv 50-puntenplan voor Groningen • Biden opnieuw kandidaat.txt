Vanavond op tv: 50-puntenplan voor Groningen • Biden opnieuw kandidaat
2023-04-25T11:41:03+0200
https://nos.nl/nieuwsuur/artikel/2472786-vanavond-op-tv-50-puntenplan-voor-groningen-biden-opnieuw-kandidaat

Er is in totaal ruim 22 miljard euro gereserveerd voor het oplossen van de problemen als gevolg van de gaswinning in Groningen. Daarvan is 8,7 miljard voor bestaande plannen en 13,5 miljard 'nieuw geld'. In totaal worden er vijftig maatregelen genomen. Het kabinet belooft dat er "zolang als nodig is voldoende geld is om ervoor te zorgen dat alle schade wordt vergoed en dat iedereen een veilig huis heeft". Staatssecretaris Hans Vijlbrief (Mijnbouw) is vanavond te gast.
Toen hij eraan begon noemde hij zichzelf een overgangsfiguur, een president die de weg zou vrijmaken voor een nieuwe generatie politici. Maar inmiddels heeft Joe Biden de smaak te pakken: hij gaat voor een tweede termijn als president, hoewel hij inmiddels tachtig jaar oud is. De vraag is nu in politiek Amerika: wanneer is oud té oud? Te gast is Amerikanist Koen Petersen.
Nieuwsuur
Binnenland
Deel artikel: