Vanavond op tv: Problemen met discriminatiemeldpunten • Een mislukt Chinees bouwproject in Ecuador • Verkiezingen in Finland
2023-04-02T17:39:27+0200
https://nos.nl/nieuwsuur/artikel/2469896-vanavond-op-tv-problemen-met-discriminatiemeldpunten-een-mislukt-chinees-bouwproject-in-ecuador-verkiezingen-in-finland

Wie in Nederland gediscrimineerd wordt, kan zich melden bij een zogeheten anti-discriminatievoorziening. Maar weinig mensen weten dat die plekken bestaan. Bovendien: de zak met geld die daarvoor bestemd is houden gemeentes achter voor andere doeleinden.
Het dorpje San Luis in Ecuador brokkelt langzaam af, steeds meer land verdwijnt in de rivier. De reden: 's lands grootste waterkrachtcentrale werd daar gebouwd, onderdeel van China's nieuwe zijderoute, ook wel bekend als de 'Belt and Road Initiative'. China strooit kwistig met leningen aan ontwikkelingslanden. Maar wat levert dat op?
De Finnen mogen vandaag naar de stembus. De jonge sociaaldemocratische premier Sanna Marin is geliefd in het buitenland, maar in Finland zelf krijgt ze kritiek omdat de staatsschuld oploopt. Lukt het haar te worden herkozen? Of kiezen de Finnen voor radicaal-rechts of liberaal-conservatief?
Nieuwsuur
Binnenland
Buitenland
Deel artikel: