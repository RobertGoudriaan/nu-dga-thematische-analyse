Verantwoording en bronnen bij #Ophef over oorlogspropaganda
2022-11-19T09:00:02+0100
https://nos.nl/nieuwsuur/artikel/2452981-verantwoording-en-bronnen-bij-ophef-over-oorlogspropaganda

Hieronder vind je het script van de #Ophef-aflevering over oorlogspropaganda, met links naar onze bronnen. Ook geven we een overzicht van de geïnterviewden en kun je samenvattingen lezen van de gesprekken die we met hen voerden. Tenslotte geven we antwoorden op veelgestelde vragen over onze serie.
Sinds het begin van de oorlog in Oekraïne sturen aanhangers van beide partijen online desinformatie rond. Nieuwsuur werpt in deze aflevering daarom een blik op de oorlogspropaganda van Rusland en Oekraïne.
We ontrafelen een claim dat een coverfoto van de Volkskrant, waarop een gewonde Oekraïners te zien, in scène is gezet. Ook Nederlandse social media-gebruikers blijken grif mee te gaan in het Russische frame dat Oekraïne zogenaamde 'crisis-actors' inzet. Tien procent van de meest gedeelde Nederlandstalige tweets over Oekraïne in de maand oktober bevatten dergelijke claims.
Ook analyseren we een armbandje van de Oekraïense legerleider waarop een hakenkruis te zien zou zijn. Ook het Russische narratief dat veel Oekraïners nazi's zijn wordt in Nederlandstalige berichten op sociale media uitgedragen, zo blijkt uit onze social media-analyse.
Tenslotte richten we ons op Oekraïense oorlogspropaganda. Vielen er inderdaad alleen burgerslachtoffers bij een Russische raketaanval op een Oekraïense trein, of was het wel degelijk een militair doelwit?
Link naar het script en bijbehorende bronnen
Verantwoording socialmedia-analyse
Samenvatting voorgesprekken met betrokkenen
Veelgestelde vragen over de Nieuwsuur-serie #Ophef
Alle afleveringen, ook van seizoen één, zijn terug te kijken op NPO Start
Nieuwsuur
Collectie
#Ophef
Buitenland
Deel artikel: