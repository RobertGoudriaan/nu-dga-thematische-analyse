Vanavond op tv: Israël trekt deel troepen terug • Een half jaar oorlog • Rechtszaak Middel X
2024-04-07T16:52:54+0200
https://nos.nl/nieuwsuur/artikel/2515871-vanavond-op-tv-israel-trekt-deel-troepen-terug-een-half-jaar-oorlog-rechtszaak-middel-x

Het Israëlische leger zegt dat het zich grotendeels heeft teruggetrokken uit Zuid-Gaza. "Onze missie was om de Khan Younis-brigade van Hamas uit te schakelen, en dat is gelukt", zegt een legerwoordvoerder tegen de Israëlische krant Haaretz. Hij benadrukt dat er nog wel militairen actief blijven in de omgeving.
Volgens het leger is een brigade achtergebleven in het zuiden van Gaza en is het leeuwendeel van de troepen inmiddels vertrokken.
Vandaag is het een half jaar geleden dat Hamas de aanval opende op Israël. 7 oktober staat nu bekend als de dag van de meest dodelijke aanslag op Israëlisch grondgebied ooit. Hamas-militanten vermoordden bijna 1200 Israëliërs. Ruim 250 Israëliërs werden gegijzeld en meegenomen naar Gaza.
135 duizend mensen in Israël zijn nog steeds ontheemd. We spreken opnieuw met een bewoner van een aangevallen kibboets. En de Israëlische hoogleraar psychologie en neurowetenschappen Yair Bar-Haim vertelt over het trauma van Israël.
Het dodelijke zelfmoordpoeder Middel X werd zes jaar geleden geïntroduceerd door Coöperatie Laatste Wil. Een lid van deze coöperatie verkocht dat middel door en meerdere mensen overleden. De rechter beschouwde dat eerder als hulp bij zelfdoding, en veroordeelde dat lid van de coöperatie.
Morgen start een nieuwe rechtszaak tegen zeven mensen, onder wie twee oud bestuursleden van de coöperatie
Nieuwsuur
Binnenland
Buitenland
Deel artikel: