8/3 in Nieuwsuur: Nieuwe Russische aanvallen op Oekraïne • Houden Trumps decreten stand? • Verpleeghuis in Boxtel, 5 jaar na corona
2025-03-08T19:18:15+0100
https://nos.nl/nieuwsuur/artikel/2558738-8-3-in-nieuwsuur-nieuwe-russische-aanvallen-op-oekraine-houden-trumps-decreten-stand-verpleeghuis-in-boxtel-5-jaar-na-corona

Rusland heeft Oekraïne vannacht opnieuw bestookt met drones en rakketten. In de regio Donetsk zouden daarbij zeker zeventien doden zijn gevallen. Ondertussen toont de Amerikaanse president Trump begrip voor het feit dat Rusland bommen blijft afvuren. Europese leiders reageren verontwaardigd. We spreken hoogleraar oorlogsstudies Frans Osinga en Amerika-correspondent Rudy Bouma.
De Amerikaanse president Donald Trump blijft maar decreten ondertekenen. Zo geeft hij Capitoolbestormers gratie en beperkt hij rechten van migranten.
In totaal tekende Trump al 83 decreten. Sinds de Tweede Wereldoorlog tekende geen Amerikaanse president er zo veel. Zelf vindt Trump dat hij gewoon zijn werk doet, maar critici vrezen voor afbraak van de rechtsstaat.
Het is vijf jaar geleden dat de coronapandemie Nederland bereikte. In het Brabantse Boxtel zijn ze dat allesbehalve vergeten. We gaan terug naar het verpleeghuis dat destijds gebukt ging onder het virus. We blikken terug met bewoners en hun familie die het ondraaglijk vonden dat ze wekenlang in lockdown moesten.
Nieuwsuur
Binnenland
Buitenland
Deel artikel: