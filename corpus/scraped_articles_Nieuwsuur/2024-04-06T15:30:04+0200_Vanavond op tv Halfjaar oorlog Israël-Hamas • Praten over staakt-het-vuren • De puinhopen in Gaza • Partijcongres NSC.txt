Vanavond op tv: Halfjaar oorlog Israël-Hamas • Praten over staakt-het-vuren • De puinhopen in Gaza • Partijcongres NSC
2024-04-06T15:30:04+0200
https://nos.nl/nieuwsuur/artikel/2515727-vanavond-op-tv-halfjaar-oorlog-israel-hamas-praten-over-staakt-het-vuren-de-puinhopen-in-gaza-partijcongres-nsc

De aanslagen van Hamas in Israël zijn morgen een halfjaar geleden. Dus duurt het ook al bijna een halfjaar dat Gaza wordt gebombardeerd door Israël. In onze uitzending veel aandacht voor de gevolgen van de oorlog.
We blikken terug, maar kijken ook naar de actualiteit. Zo reist een delegatie van Hamas morgen af naar Caïro voor besprekingen over een staakt-het-vuren. Hoe kansrijk is dat?
Ook zoomen we in op Gaza. Hoe groot zijn de verwoestingen daar en wat zijn de vooruitzichten qua eventuele wederopbouw?
Onder Joden neemt de interesse toe om vanuit het buitenland (terug) te verhuizen naar Israël. We volgen een echtpaar dat vanuit Londen naar Israël migreerde. Hun zoon, die hen voorging, kwam op 7 oktober om het leven bij de aanslagen.
Vandaag is het allereerste officiële partijcongres van Omtzigts Nieuw Sociaal Contract (NSC). Die staat voor een groot deel in het teken van de Europese verkiezingen, maar gaat ook over de formatie. Politiek verslaggever Nynke de Zoeten praat ons bij.
Nieuwsuur
Binnenland
Buitenland
Politiek
Deel artikel: