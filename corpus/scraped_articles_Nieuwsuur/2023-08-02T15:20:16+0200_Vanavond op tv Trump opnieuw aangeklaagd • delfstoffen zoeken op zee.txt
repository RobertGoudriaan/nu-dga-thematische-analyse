Vanavond op tv: Trump opnieuw aangeklaagd • delfstoffen zoeken op zee?
2023-08-02T15:20:16+0200
https://nos.nl/nieuwsuur/artikel/2485194-vanavond-op-tv-trump-opnieuw-aangeklaagd-delfstoffen-zoeken-op-zee

Oud-president Donald Trump is aangeklaagd voor zijn pogingen om de verkiezingsuitslag van 2020 te beïnvloeden. In de aanklacht staat dat Trump "vastbesloten was om aan de macht te blijven." Zo weigerde hij te erkennen dat Joe Biden de verkiezingen had gewonnen. Ook probeerde hij de uitslag ongeldig te laten verklaren, onder meer door talloze rechtszaken aan te spannen en leden van kiescommissies onder druk te zetten. We bespreken de situatie met Rudy Bouma, correspondent Noord-Amerika van de NOS.
Komende vijf jaar komt er volgens het Internationaal Energie Agentschap net zoveel duurzame energie bij als in de afgelopen twintig jaar. Maar hoe komen we aan voldoende materialen voor de energietransitie? Een oplossing ligt op de bodem van de zee, waar enorme hoeveelheden nikkel, cobalt en andere zeldzame delfstoffen te vinden zijn. De afgelopen weken boog de wereld zich over de vraag of het tijd is die stoffen boven te halen. Voor- en tegenstanders spreken zich uit.
Nieuwsuur
Binnenland
Deel artikel: