Vanavond op tv: De plannen voor nieuw presidentschap Trump • Wereldwijde computerstoring
2024-07-19T12:22:29+0200
https://nos.nl/nieuwsuur/artikel/2529485-vanavond-op-tv-de-plannen-voor-nieuw-presidentschap-trump-wereldwijde-computerstoring

Mocht Donald Trump verkozen worden tot president van Amerika, dan ligt er een 900 pagina's tellend plan klaar dat moet zorgen voor een vliegende start. In het plan wordt het beleid uitgestippeld én wie dat moet uitvoeren. Het idee erachter is dat Trump zich, in tegenstelling tot zijn eerste presidentstermijn, omringt met mensen die volledig loyaal zijn aan hem. Ruim honderd conservatieve groepen zijn bij het plan aangesloten. Ze willen onder andere de 'deep state' aanpakken: het hele overheidsapparaat moet op de schop om streng conservatief beleid te kunnen doorvoeren.
Verder draait de geruchtenmolen over de kandidatuur van Biden op volle toeren. Dit weekend zou het wel eens einde verhaal kunnen zijn voor de huidige president.
Amerikadeskundige Casper Thomas schuift aan in de studio.
Over de hele wereld komen meldingen binnen van computerstoringen. Het lijkt te maken te hebben met problemen bij cyberbeveiligingsbedrijf Crowdstrike. Door de storing moeten meerdere vluchten aan de grond blijven, ook Schiphol is getroffen. De problemen spelen vooral bij Windows-computers. Die tonen na een update een blauw scherm waardoor ze niet kunnen opstarten. Cybersecurity-expert Jeroen van der Ham schuift aan in de studio.
Nieuwsuur
Binnenland
Deel artikel: