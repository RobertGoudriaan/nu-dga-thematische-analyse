18/1 in Nieuwsuur: Staakt-het-vuren gaat morgen in • Kritiek op staatsbezoek aan Kenia • Trump en de journalistiek
2025-01-18T15:55:48+0100
https://nos.nl/nieuwsuur/artikel/2552272-18-1-in-nieuwsuur-staakt-het-vuren-gaat-morgen-in-kritiek-op-staatsbezoek-aan-kenia-trump-en-de-journalistiek

Morgenochtend om 7.30 uur (Nederlandse tijd) gaat het staakt-het-vuren tussen Israël en Hamas in. De wapens moeten zwijgen, gevangenen en gijzelaars worden geruild en er gaat hulp naar de inwoners van de Gazastrook. Wat zijn de verwachtingen van inwoners van de Westelijke Jordaanoever? Verslaggever Jan Eikelboom was daar vandaag.
Vanuit Kenia klinkt kritiek op het staatsbezoek dat koning Willem-Alexander en koningin Máxima in maart gaan brengen. Het koningspaar gaat in op een uitnodiging van president William Ruto. Maar hij ligt al langere tijd onder vuur vanwege mensenrechtenschendingen in Kenia. Critici in Kenia vinden dat het door dit bezoek lijkt of de koninklijke familie het regime van Ruto steunt.
Vanaf maandag is Donald Trump voor de tweede keer president van de Verenigde Staten. De media moeten het bij Trump al jaren ontgelden. Verslaggever Eelco Bosch van Rosenthal sprak in aanloop naar de inauguratie van Trump met mensen die de Amerikaanse politiek van dichtbij volgen. Vanavond zoomen we in op de rol van de journalistiek.
Nieuwsuur
Binnenland
Buitenland
Deel artikel: