Vanavond op tv: Gerard Spong over Decembermoorden • Lhbti'ers in Turkije • Interview met A.F.Th. van der Heijden
2023-12-17T18:17:06+0100
https://nos.nl/nieuwsuur/artikel/2501931-vanavond-op-tv-gerard-spong-over-decembermoorden-lhbti-ers-in-turkije-interview-met-a-f-th-van-der-heijden

De voormalige Surinaamse president en legerleider Desi Bouterse hoort komende woensdag of hij ook in het hoger beroep wordt veroordeeld tot 20 jaar cel voor de Decembermoorden. In de nacht van 7 op 8 december 1982 werden vijftien van zijn tegenstanders gemarteld en gedood, en daar heeft nog altijd niemand voor vastgezeten.
Strafrechtadvocaat Gerard Spong, die de Surinaamse regering in het verleden adviseerde over de Decembermoorden, is in de studio.
De queer-gemeenschap in Turkije maakt zich zorgen over de toenemende haat tegen lhbti'ers. President Erdogan spreekt zich regelmatig fel uit en noemt hen bijvoorbeeld 'een gif is dat is geïnjecteerd in de familie'. Zijn partij is bezig met een grondwetswijziging, waarin wordt vastgelegd dat het huwelijk uitsluitend een verbond is tussen man en vrouw.
Correspondent Mitra Nazar sprak Turkse lhbti'ers, die zich steeds minder veilig voelen in hun land.
De romancyclus De Tandeloze Tijd van A.F.Th. van der Heijden bestaat veertig jaar en is daarom onlangs onverwacht uitgebreid met een dertiende deel: Zogkoorts.
Nieuwsuur sprak de schrijver er uitgebreid over.
Nieuwsuur
Binnenland
Deel artikel: