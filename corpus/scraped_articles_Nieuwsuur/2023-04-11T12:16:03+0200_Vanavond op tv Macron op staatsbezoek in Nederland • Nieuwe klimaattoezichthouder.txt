Vanavond op tv: Macron op staatsbezoek in Nederland â€¢ Nieuwe klimaattoezichthouder
2023-04-11T12:16:03+0200
https://nos.nl/nieuwsuur/artikel/2471001-vanavond-op-tv-macron-op-staatsbezoek-in-nederland-nieuwe-klimaattoezichthouder

Na 23 jaar brengt een Franse president vandaag weer een officieel staatsbezoek aan Nederland. President Emmanuel Macron en zijn vrouw Brigitte zijn twee dagen in Amsterdam en Den Haag.
De wereld kijkt mee, want Macron geeft in Den Haag een toespraak over zijn visie op de toekomst van Europa. Hij vindt dat de EU een sterkere machtsfactor moet zijn in de wereld en in kwesties zoals die rond Taiwan niet automatisch de Verenigde Staten moet volgen. De afgelopen dagen kwam de Franse president vanuit de VS onder vuur te liggen nadat hij had gewaarschuwd voor een "valstrik"; de EU zou kunnen worden meegezogen in "crises die niet van ons zijn".
Het Nationaal Klimaat Platform houdt toezicht op de uitvoering van het in 2019 gesloten Klimaatakkoord, dat ervoor moet ervoor zorgen dat Nederland de uitstoot van broeikasgassen rap vermindert om zo klimaatverandering te beperken. Hoe staat Nederland ervoor? Voorzitter Kees Vendrik, die Ed Nijpels opvolgt, komt vandaag met de eerste rapportage. Wij spreken hem.
Een scheermes voor vrouwen is duurder dan een scheermes voor mannen. Hoe kan dat? En wat is eraan te doen? Een groep jonge vrouwen is een campagne gestart tegen deze zogenoemde 'pink tax'. Ook D66 maakt zich zorgen over deze vorm van genderongelijkheid.
Nieuwsuur
Binnenland
Deel artikel: