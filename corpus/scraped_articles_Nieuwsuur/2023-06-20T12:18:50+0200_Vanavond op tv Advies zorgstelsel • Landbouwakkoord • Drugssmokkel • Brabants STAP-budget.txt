Vanavond op tv: Advies zorgstelsel • Landbouwakkoord • Drugssmokkel • Brabants STAP-budget
2023-06-20T12:18:50+0200
https://nos.nl/nieuwsuur/artikel/2479620-vanavond-op-tv-advies-zorgstelsel-landbouwakkoord-drugssmokkel-brabants-stap-budget

Ons huidige zorgstelsel heeft groot onderhoud nodig, stelt de Raad voor Volksgezondheid en Samenleving (RVS) in een rapport. Vooral thuiswonende ouderen en jongeren met veel verschillende gezondheidsklachten zouden steeds vaker niet de zorg krijgen waar ze recht op hebben.
Jet Bussemaker, de voorzitter van de raad, is te gast in de studio.
Het kabinet gaat vandaag weer om tafel met boerenorganisaties, om te praten landbouwakkoord. Eerder zei boerenorganisatie LTO uiterlijk 21 juni een akkoord te willen hebben; dat is morgen.
De razend populaire STAP-regeling, waarmee mensen geld kunnen krijgen om een opleiding te volgen, verdwijnt volgend jaar. Het werd te vaak gebruikt voor cursussen die vooral leuk zijn, zoals bierproeven voor beginners of yoga met helende geuren.
De provincie Noord-Brabant heeft inmiddels een eigen variant, die volgens betrokkenen wel doet waar het voor bedoeld is.
Zeker zes viskotters uit Urk zijn betrokken bij cocaïnesmokkel in de Noordzee, stelt de Deense publieke omroep TV2 na een onderzoek van twee jaar.
Het is niet de eerste keer dat kotters uit Urk worden ingezet bij drugssmokkel. Hoe raken de Urker vissers daarin verzeild?
Nieuwsuur
Binnenland
Deel artikel: