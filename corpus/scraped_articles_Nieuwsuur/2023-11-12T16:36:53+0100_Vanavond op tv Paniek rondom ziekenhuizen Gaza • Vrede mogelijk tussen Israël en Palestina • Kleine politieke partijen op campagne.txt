Vanavond op tv: Paniek rondom ziekenhuizen Gaza • Vrede mogelijk tussen Israël en Palestina? • Kleine politieke partijen op campagne
2023-11-12T16:36:53+0100
https://nos.nl/nieuwsuur/artikel/2497593-vanavond-op-tv-paniek-rondom-ziekenhuizen-gaza-vrede-mogelijk-tussen-israel-en-palestina-kleine-politieke-partijen-op-campagne

Terwijl de bombardementen op de Gazastrook doorgaan, en de ogen de afgelopen dagen vooral gericht zijn op het Al-Shifa-ziekenhuis in het Noorden van Gaza, wordt de roep om een staakt-het-vuren steeds groter.
Ook wordt de druk opgevoerd op Israël om gevechtspauzes in te lassen. Netanyahu benadrukte vandaag nogmaals dat een staakt-het-vuren alleen een optie is als alle 239 gijzelaars die nog vastzitten in Gaza worden vrijgelaten.
Vanavond te gast in de studio is Bart Wallet, hoogleraar Joodse Studies.
Vroeg of laat komt er een moment dat de oorlog in Gaza is afgelopen, maar hoe dan verder? Hoe kan er eindelijk duurzame vrede worden bereikt? Hoe realistisch is een tweestatenoplossing en wat is daarvoor nodig? Of zijn er andere alternatieven die acceptabel zijn voor zowel de Palestijnen als de Israëli's? Zoals een één staat-oplossing oplossing, een confederatie, annexatie of toch het handhaven van de status quo?
We praten erover met de Palestijnse Jonathan Kuttabb en de Israëlische Gilead Sher.
Het is erop of eronder voor een paar kleine partijen die nu in de Tweede Kamer zitten, zoals BIJ1 en BVNL. Of een partij die er even in zat en weer terug hoopt te komen, zoals 50Plus. In de peilingen staan deze partijen op 0 tot 1 zetel.
Daarom wordt er tijdens de campagne nog van alles uit de kast getrokken om de kiezer hun kant op te krijgen.
Nieuwsuur
Buitenland
Politiek
Deel artikel: