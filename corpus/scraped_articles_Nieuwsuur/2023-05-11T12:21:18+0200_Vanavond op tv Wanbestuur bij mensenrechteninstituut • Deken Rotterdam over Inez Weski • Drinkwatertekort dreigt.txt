Vanavond op tv: Wanbestuur bij mensenrechteninstituut • Deken Rotterdam over Inez Weski • Drinkwatertekort dreigt
2023-05-11T12:21:18+0200
https://nos.nl/nieuwsuur/artikel/2474676-vanavond-op-tv-wanbestuur-bij-mensenrechteninstituut-deken-rotterdam-over-inez-weski-drinkwatertekort-dreigt

Hét mensenrechteninstituut van Nederland, het College voor de Rechten van de Mens - een onafhankelijke toezichthouder met een doorgaans onberispelijk imago - behandelt onder meer klachten over discriminatie. Maar: achter de schermen is er een flinke bestuurscrisis gaande, zo blijkt uit vertrouwelijke stukken in handen van de onderzoeksredactie van de NOS en Nieuwsuur.
Advocaat Inez Weski zit vast op verdenking van deelname aan een criminele organisatie die gericht is op de internationale drugshandel en witwassen. Voorlopig is ze geschorst als advocaat. De deken van de Rotterdamse Orde van Advocaten, Peter Hanenberg, is te gast.
Als er geen actie wordt ondernomen, dreigen in delen van het land drinkwatertekorten te ontstaan, deze zomer al en in de toekomst. Dat blijkt uit een rondgang van Nieuwsuur langs drinkwaterbedrijven. Dit heeft deels te maken met de ondermaatse kwaliteit van het grond- en oppervlaktewater, waar de Raad voor de Leefomgeving en Infrastructuur (RLI) vandaag een advies over uitbrengt aan de regering.
Nieuwsuur
Binnenland
Buitenland
Deel artikel: