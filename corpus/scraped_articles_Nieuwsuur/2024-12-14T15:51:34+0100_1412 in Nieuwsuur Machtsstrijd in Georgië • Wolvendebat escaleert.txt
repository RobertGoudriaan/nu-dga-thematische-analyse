14/12 in Nieuwsuur: Machtsstrijd in Georgië • Wolvendebat escaleert
2024-12-14T15:51:34+0100
https://nos.nl/nieuwsuur/artikel/2548285-14-12-in-nieuwsuur-machtsstrijd-in-georgie-wolvendebat-escaleert

Micheil Kavelasjvili is zoals verwacht gekozen tot president van Georgië. Door een wijziging van de Georgische grondwet konden burgers voor het eerst niet meer stemmen voor een nieuwe president; de verkiezing gebeurde door het kiescollege, van wie de meeste leden van de Pro-Russische regeringspartij Georgische Droom zijn.
De parlementsverkiezingen eind oktober werden met overmacht gewonnen door die partij, wat leidde tot protesten vanwege vermoedens van fraude. De huidige president erkent de uitslag niet. Ze zegt de inauguratie van de nieuwe president te willen tegenhouden. We bespreken de ontwikkelingen met Marina Ohanjanyan van Instituut Clingendael.
Wat vijf jaar geleden begon met een roedel op de Veluwe, is inmiddels uitgegroeid tot een populatie van 100 en 130 wolven in Nederland. De meningen over de goede aanpak van de wolvenpopulatie lopen zo uiteen dat degenen die zich mengen in het wolvendebat bedreigingen ontvangen, blijkt uit een rondgang van Nieuwsuur onder schapenhouders, ecologen, wolvenadviseurs, boswachters, en politici. Ondertussen doen onbewezen theorieën de ronde over bewust uitgezette wolf-hondhybrides.
Nieuwsuur
Binnenland
Deel artikel: