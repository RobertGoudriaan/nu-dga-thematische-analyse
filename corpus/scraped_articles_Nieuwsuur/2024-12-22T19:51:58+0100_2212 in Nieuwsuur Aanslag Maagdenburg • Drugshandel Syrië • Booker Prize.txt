22/12 in Nieuwsuur: Aanslag Maagdenburg • Drugshandel Syrië • Booker Prize
2024-12-22T19:51:58+0100
https://nos.nl/nieuwsuur/artikel/2549350-22-12-in-nieuwsuur-aanslag-maagdenburg-drugshandel-syrie-booker-prize

De aanslag op de kerstmarkt in Maagdenburg eergisteren, gebeurt niet lang voor de parlementsverkiezingen in Duitsland, 23 februari. Welke impact zal deze aanslag krijgen op de campagne? En wat betekent het met de Duitse maatschappij? In de studio schuift aan Hanco Jürgens, wetenschappelijk medewerker van het Duitsland Instituut.
Met het ineenstorten van het regime van Assad, lijkt er ook een einde te komen aan een enorm drugsimperium. Syrië staat te boek als de grootste producent en exporteur van de drug Captagon die veel wordt gebruikt in het Midden-Oosten. In de handel gaan miljarden om. Betekent de val van Assad ook het einde van deze drug? Nieuwsuur was in één van de fabrieken waar het tot voor kort werd geproduceerd.
De jury van de prestigieuze Booker Prize viel als een blok voor het boek 'Orbital' van de Britse Samantha Harvey. Over 4 astronauten en 2 kosmonauten, opeengepakt in het International Space Station, ISS. Deze week verschijnt de Nederlandse vertaling 'In Orbit', die zich geheel afspeelt aan boord van dit ruimtestation.
Nieuwsuur
Binnenland
Deel artikel: