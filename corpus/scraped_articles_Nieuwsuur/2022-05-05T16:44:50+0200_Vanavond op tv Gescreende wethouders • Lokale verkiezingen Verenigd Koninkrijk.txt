Vanavond op tv: Gescreende wethouders • Lokale verkiezingen Verenigd Koninkrijk
2022-05-05T16:44:50+0200
https://nos.nl/nieuwsuur/artikel/2427626-vanavond-op-tv-gescreende-wethouders-lokale-verkiezingen-verenigd-koninkrijk

Heb je schulden? Lig je in een echtscheiding? Heb je familieleden met een crimineel verleden? Het zijn zomaar wat vragen die dezer dagen worden gesteld aan lokale politici die op de nominatie staan om wethouder te worden. Nieuwsuur mocht een kijkje nemen achter de schermen bij dit integriteitsonderzoek in twee gemeenten.
Verkiezingen in Noord-Ierland vandaag. En die verkiezingen zouden in Noord-Ierland weleens kunnen leiden tot een politieke aardverschuiving. De politieke partij Sinn Féin is voor de hereniging van Ierland, en zou wel eens de grootste kunnen worden. Correspondent Arjen van der Horst praat ons bij over de gevolgen die dat kan hebben.
Volgens de New York Times heeft het Oekraïense leger dankzij informatie van westerse inlichtingendiensten meerdere Russische generaals kunnen vermoorden. Welke rol speelt dat soort informatie in de oorlog? Daar spreken we over met onder anderen oud-generaal Mart de Kruif.
Nieuwsuur
Binnenland
Deel artikel: