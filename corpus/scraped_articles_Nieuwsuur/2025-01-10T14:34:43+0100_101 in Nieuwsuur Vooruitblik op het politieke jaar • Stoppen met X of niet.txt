10/1 in Nieuwsuur: Vooruitblik op het politieke jaar • Stoppen met X of niet?
2025-01-10T14:34:43+0100
https://nos.nl/nieuwsuur/artikel/2551191-10-1-in-nieuwsuur-vooruitblik-op-het-politieke-jaar-stoppen-met-x-of-niet

Ook voor het kabinet zit de kerstvakantie er weer op. Vandaag zitten de ministers weer bij elkaar voor de eerste ministerraad van dit jaar. Er komen belangrijke maanden aan, want er wordt gewerkt aan de voorjaarsnota. Dat is een update van de begroting die eerder op Prinsjesdag werd gepresenteerd. Dit is de periode waar ministers kunnen proberen om extra geld te krijgen voor hun plannen, als die duurder blijken dan gedacht. Politiek-verslaggever Arjan Noorlander kijkt het nieuwe jaar in en ziet nog wel wat uitdagingen voor het kabinet.
Sinds Elon Musk eigenaar is van het sociale mediaplatform X is het algoritme aangepast. Daardoor krijgen berichten over bijvoorbeeld ongefundeerde complottheorieën een groter bereik. Er zijn mensen gestopt met X vanwege haatberichten en de desinformatie die er wordt gedeeld. Maar veel overheden in Nederland blijven het gebruiken voor de communicatie met burgers.
Nieuwsuur
Binnenland
Deel artikel: