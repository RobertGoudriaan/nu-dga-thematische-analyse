Vanavond op tv: Gasconflict Polen en Rusland • Oekraïners aan het werk • Een nacht Tijuana
2022-04-27T15:53:44+0200
https://nos.nl/nieuwsuur/artikel/2426732-vanavond-op-tv-gasconflict-polen-en-rusland-oekrainers-aan-het-werk-een-nacht-tijuana

De levering van Russisch gas aan Polen is vanochtend stopgezet, zegt het Poolse staatsgasbedrijf PGNiG. Of Bulgarije ook geen gas meer krijgt, is onduidelijk.
De twee landen zeiden gisteren dat het Russische staatsgasbedrijf Gazprom hen had laten weten vanaf vanochtend 08.00 uur de gaskraan dicht te draaien. Gazprom wilde dat zelf aanvankelijk niet bevestigen, maar het bedrijf heeft nu bevestigd de levering van gas aan de twee landen inderdaad te hebben stopgezet.
Wat betekent dit? Voor Polen en Bulgarije, maar ook voor andere landen?
Steeds meer Oekraïners die naar Nederland zijn gevlucht zijn hier inmiddels ook aan het werk. Bij het UWV zijn bijna 3000 meldingen binnengekomen van werkgevers die een Oekraïner in dienst hebben genomen en dat aantal blijft toenemen.
Dat lijkt misschien niet veel op het totaal van ruim 37.000 vluchtelingen die bij gemeenten zijn geregistreerd. Maar als de Oekraïners er überhaupt al aan toe zijn om te werken, moeten ze eerst door nogal wat bureaucratische hoepels springen.
Correspondent Marc Bessems bezocht voor Nieuwsuur Tijuana, waar elke dag 7 mensen worden vermoord en daarmee is het één van de gevaarlijkste plekken ter wereld. In Mexico kwamen vorig jaar meer dan 33.000 mensen door geweld om het leven. Voornamelijk druggerelateerd.
Nieuwsuur
Binnenland
Deel artikel: