Vanavond op tv: Paar kilo's kwijt met nieuw medicijn? • Dé foto van het jaar • Torenhoge rente voor mkb'ers
2023-04-20T12:04:04+0200
https://nos.nl/nieuwsuur/artikel/2472148-vanavond-op-tv-paar-kilo-s-kwijt-met-nieuw-medicijn-de-foto-van-het-jaar-torenhoge-rente-voor-mkb-ers

Een nieuw middel tegen obesitas is zó effectief dat er een wereldwijd tekort aan is. Nieuwe, nóg betere middelen zijn onderweg.
Semaglutide stabiliseert niet alleen de bloedsuikerspiegel van mensen met diabetes, maar blijkt ook een effectief middel om gewicht te verliezen. Mede door beroemdheden die online laten zien dat ze er kilootjes mee zijn verloren, proberen mensen het medicijn te krijgen als afslankhulp.
Hoe effectief zijn de nieuwe middelen precies, en wanneer komen ze in Nederland op de markt? We vragen het aan gezondheidsexperts.
De Oekraïense fotograaf Evgeniy Maloletka heeft de World Press Photo gewonnen, de meest prestigieuze fotoprijs. Maloletka was een van de laatste journalisten van westerse media in de Oekraïense stad Marioepol toen hij er op 9 maart vorig jaar de winnende foto maakte van een gewonde zwangere vrouw die een door Rusland beschoten ziekenhuis uit wordt gedragen. Vandaag spreken we de fotograaf, die door Rusland werd weggezet als 'informatieterrorist'.
De rente stijgt sinds vorig jaar flink en met name mkb'ers hebben er veel last van. Vooral bedrijven die willen groeien of verduurzamen worden geconfronteerd met torenhoge rentekosten. We spreken erover met ondernemers en experts. Econoom Mathijs Bouman schuift aan in de studio.
Nieuwsuur
Binnenland
Deel artikel: