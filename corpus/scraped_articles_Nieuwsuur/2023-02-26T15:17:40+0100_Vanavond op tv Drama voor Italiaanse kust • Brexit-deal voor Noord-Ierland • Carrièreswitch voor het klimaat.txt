Vanavond op tv: Drama voor Italiaanse kust • Brexit-deal voor Noord-Ierland? • Carrièreswitch voor het klimaat
2023-02-26T15:17:40+0100
https://nos.nl/nieuwsuur/artikel/2465362-vanavond-op-tv-drama-voor-italiaanse-kust-brexit-deal-voor-noord-ierland-carriereswitch-voor-het-klimaat

Europa waar ben je? Die noodkreet uitte de president van de Italiaanse regio Calabrië vandaag, na het nieuws dat er weer tientallen bootvluchtelingen zijn omgekomen op de Middellandse Zee. In het uiterste zuiden van Italië spoelden de lichamen aan van tientallen migranten die schipbreuk hebben geleden. Onder de doden zijn meerdere kinderen. We schakelen vanavond met correspondent Heleen D'Haens voor het laatste nieuws.
Sinds de brexit zijn de Noord-Ieren ontevreden over de handelsgrens die is ingesteld tussen hun land en de rest van het Verenigd Koninkrijk. Het papierwerk belemmert de levering van goederen tussen het VK en Noord-Ierland. De Britse premier Rishi Sunak wil een overeenkomst bereiken met de Europese Unie om de 'flinke barrières tegen vrije handel' in Noord-Ierland op te lossen. Gaat dat lukken? We praten erover met Rem Korteweg, brexit-expert van Instituut Clingendael.
Het is een nieuw fenomeen: mensen die zo bezorgd zijn over de opwarming van de aarde dat ze besluiten hun baan op te zeggen en ander, groener werk te gaan doen. Het speelt in meerdere westerse landen en ook in Nederland. Wij spreken een voormalige bankier, een gemeenteambtenaar en zzp-er over wat hen bezielde voor het klimaat een carrièreswitch te maken. Wat was het kantelpunt en wat zijn de consequenties van hun keuze?
Nieuwsuur
Binnenland
Deel artikel: