Vanavond op tv: Wat betekent hoge immigratie? • Steeds meer boeren emigreren • Hoe komt Oekraïne de winter door?
2022-10-27T14:54:28+0200
https://nos.nl/nieuwsuur/artikel/2449971-vanavond-op-tv-wat-betekent-hoge-immigratie-steeds-meer-boeren-emigreren-hoe-komt-oekraine-de-winter-door

De Nederlandse bevolking is in de eerste negen maanden van dit jaar fors gegroeid, met zo'n 191.000 inwoners. Dat zijn er ruim twee keer zoveel als in dezelfde periode vorig jaar, blijkt uit nieuwe cijfers van het Centraal Bureau van de Statistiek. Begin deze maand telde Nederland bijna 17,8 miljoen inwoners. Te gast is: Helga de Valk, hoogleraar Migratie aan de Rijksuniversiteit Groningen én lid van de Staatscommissie Demografische ontwikkelingen 2050.
In bovenstaand gesprek zegt hoogleraar De Valk dat het gemiddelde woonoppervlak in Nederland "ongeveer 67 vierkante meter" is. Dit klopt niet, maar het CBS gebruikte dit cijfer jarenlang. Het statistiekbureau corrigeerde het cijfer half oktober vorig jaar naar 53 m2. De Valk was daar tijdens het interview nog niet mee bekend.
Het aantal Nederlandse boeren dat wil emigreren stijgt. De stikstofcrisis, toenemende wet- en regelgeving, hoge grondprijzen en lage opbrengsten, allemaal redenen voor boeren om over de grens te kijken. Dat merken ook bedrijven die boeren helpen met emigreren.
Energievoorzieningen in Oekraïne hebben al wekenlang te lijden onder bombardementen door Rusland. Dat leidt in het hele land tot tekorten aan elektriciteit en gas. Volgens president Volodymyr Zelensky is zeker een derde van de elektriciteitscentrales in zijn land vernietigd door Russische aanvallen. Het nationale gasbedrijf verwacht niet genoeg gas te hebben om alle huishoudens tijdens de winter van gas te kunnen voorzien.
Hoe moeten musea zich weren tegen klimaatactivisten die zich vastplakken aan kunstwerken? Ook al zijn het tot nu toe glazen platen vóór kunstwerken - de schrik zit er goed in. Ook bij het Mauritshuis, waar vandaag een Belgische man zich aan "het meisje met de parel" vastplakte. De man deed dat eerder al, in Brugge, wat de vraag opwerpt of musea elkaar niet moeten waarschuwen?
Wat maakt het los in de kunstwereld?
Nieuwsuur
Binnenland
Deel artikel: