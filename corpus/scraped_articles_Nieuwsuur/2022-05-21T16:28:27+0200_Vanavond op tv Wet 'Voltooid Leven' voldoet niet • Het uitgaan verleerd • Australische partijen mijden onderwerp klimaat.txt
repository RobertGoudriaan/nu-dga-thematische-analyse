Vanavond op tv: Wet 'Voltooid Leven' voldoet niet • Het uitgaan verleerd? • Australische partijen mijden onderwerp klimaat
2022-05-21T16:28:27+0200
https://nos.nl/nieuwsuur/artikel/2429679-vanavond-op-tv-wet-voltooid-leven-voldoet-niet-het-uitgaan-verleerd-australische-partijen-mijden-onderwerp-klimaat

Van de Raad van State moet D66 het wetsvoorstel 'Voltooid Leven' aanpassen. Het voorstel biedt onvoldoende waarborgen om te voorkomen dat mensen uit het leven stappen 'terwijl niet zeker is of zij dat werkelijk willen, niet zeker is of hun doodswens stabiel en coherent is, en niet vaststaat of die wens is ingegeven of verband houdt met medische problemen dan wel oplosbare problematiek van geheel andere aard, zoals financiële problemen'. Te gast is Els van Wijngaarden Universitair hoofddocent Radboud UMC Nijmegen. Ze deed een groot onderzoek naar de doodswens van ouderen.
Denk je aan zelfmoord of maak je je zorgen om iemand? Praten over zelfmoord helpt en kan anoniem via de chat op www.113.nl of telefonisch op 113 of 0800-0113.
Overstromingen en extreme hitte spelen een belangrijke rol in het stemhokje in Australië, waar vandaag een nieuw parlement is gekozen. Voor grote partijen een gevoelig thema en door hen bewust uit de weg gegaan de afgelopen tijd. Volgens de exitpolls heeft oppositiepartij Labor de parlementsverkiezingen gewonnen. Te gast is correspondent Meike Wijers.
Jongeren zijn tijdens corona het uitgaan verleerd. Ze drinken veel te veel en gaan sneller over hun grenzen heen. Hulpverleningsdiensten en beveiligers merken het vooral in de weekends, als de jeugd weer massaal gaat stappen. Diverse gemeenten trekken aan de bel. De jeugd moet weer leren hoe ze zich moet gedragen, vinden ze. We gaan een avondje stappen in Rotterdam.
Nieuwsuur
Binnenland
Deel artikel: