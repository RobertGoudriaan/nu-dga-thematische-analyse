Vanavond op tv: Dilan Yesilgöz is te gast • De laatste updates uit Den Haag • De situatie in Gaza
2023-11-24T11:49:04+0100
https://nos.nl/nieuwsuur/artikel/2499089-vanavond-op-tv-dilan-yesilgoz-is-te-gast-de-laatste-updates-uit-den-haag-de-situatie-in-gaza

VVD-leider Dilan Yesilgöz komt naar de studio van Nieuwsuur om te vertellen waarom ze niet wil regeren. Vanochtend maakte ze na overleg met haar fractie bekend dat niet in het kabinet wil. Wel is ze bereid "een vorm van gedoogsteun" te geven aan een mogelijk centrumrechts kabinet.
PVV-leider Wilders reageerde teleurgesteld op de afwijzing van de VVD. "Het wordt er hierdoor niet makkelijker op", zei hij. "Mevrouw Yesilgöz heeft het voor haar kiezers niet makkelijker gemaakt."
We kijken met politiek duider Arjan Noorlander naar de stand van zaken in Den Haag. Wat staat verkenner Gom van Strien te wachten als hij maandag begint aan zijn gesprekken met alle fractievoorzitters?
Ook Ahmed Marcouch, de burgemeester van Arnhem, schuift aan. Met hem spreken we over het verloop van de verkiezingen en de forse winst van de PVV.
Het staakt-het-vuren tussen Israël en Gaza is vandaag ingegaan. Hoe is dat verlopen? Een Israëlische minister zegt dat na deze gevechtspauze de gevechten nog zeker twee maanden door zullen gaan.
Nieuwsuur
Binnenland
Deel artikel: