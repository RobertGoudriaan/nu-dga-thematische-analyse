Vanavond op tv: Het VVD-congres • UNRWA onder vuur • Zware tijden voor nachtleven
2024-01-27T15:52:42+0100
https://nos.nl/nieuwsuur/artikel/2506486-vanavond-op-tv-het-vvd-congres-unrwa-onder-vuur-zware-tijden-voor-nachtleven

Op het VVD-partijcongres sprak partijleider Dilan Yesilgöz positieve woorden over de formatie. "Er is een goede kans op vruchtbare samenwerking", zei ze. "Die kans willen we niet voorbij laten gaan."
Sinds de voor de VVD tegenvallende verkiezingen is haar partij in een storm beland, erkende Yesilgöz ook. Is ze er vandaag in geslaagd de neuzen meer dezelfde kant op te krijgen? We bespreken het met politiek verslaggever Nynke de Zoeten.
Steeds meer landen, waaronder Nederland, schorten hun steun aan de VN-hulporganisatie voor Palestijnse vluchtelingen (UNRWA) op. Gisteren maakte UNRWA-chef Lazzarini bekend dat er een onderzoek loopt naar mogelijke betrokkenheid van meerdere medewerkers bij de terroristische aanslagen van Hamas op 7 oktober.
Wat betekent het dat landen stoppen met hun steun aan de hulporganisatie?
Het nachtleven staat steeds meer onder druk door ruimtegebrek. Vooral kleinere clubs en experimentele culturele plekken moeten vaak wijken voor woningen. "De gemeente laat zijn oren hangen naar mensen die alleen negatieve aspecten van de nacht zien."
Nieuwsuur
Binnenland
Buitenland
Politiek
Deel artikel: