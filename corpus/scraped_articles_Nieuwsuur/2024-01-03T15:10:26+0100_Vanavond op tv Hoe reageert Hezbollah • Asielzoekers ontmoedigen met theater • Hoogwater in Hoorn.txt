Vanavond op tv: Hoe reageert Hezbollah? • Asielzoekers ontmoedigen met theater • Hoogwater in Hoorn
2024-01-03T15:10:26+0100
https://nos.nl/nieuwsuur/artikel/2503619-vanavond-op-tv-hoe-reageert-hezbollah-asielzoekers-ontmoedigen-met-theater-hoogwater-in-hoorn

Hezbollah-leider Hassan Nasrallah houdt vandaag een toespraak over de aanslag op Hamas-leider Saleh al-Arouri. Die kwam gisteren bij een aanslag in Beiroet om het leven. Vrijwel zeker zat Israël daarachter.
De vraag is hoe Nasrallah zal reageren. In november zwoer hij dat hij zou terugslaan als Israël in Libanon een bevriende militantenleider zou aanvallen. In de uitzending de laatste ontwikkelingen.
In 2023 kwamen er ruim 150.000 migranten aan in Italië. De grootste groep komt uit Guinee in West-Afrika. Vaak reizen zij door naar Frankrijk en België, waar ze nauwelijks kans maken op asiel.
De Belgische regering is in Guinee een test gestart om jongeren tegen te houden: met theater worden families voorgelicht over de gevolgen van een illegale reis. Kan dit een voorbeeld zijn voor andere Europese landen?
Rond het Markermeer leidt de hoge waterstand tot problemen. Eind van de week wordt een piek verwacht. Door de grote rivieren zal de komende dagen meer water stromen door flinke regenval in het stroomgebied van de Rijn en de Maas. Nieuwsuur neemt een kijkje in Hoorn, waar bewoners gisteravond al extra zandzakken plaatsen omdat het water richting hun huizen dreigde te komen.
Nieuwsuur
Binnenland
Deel artikel: