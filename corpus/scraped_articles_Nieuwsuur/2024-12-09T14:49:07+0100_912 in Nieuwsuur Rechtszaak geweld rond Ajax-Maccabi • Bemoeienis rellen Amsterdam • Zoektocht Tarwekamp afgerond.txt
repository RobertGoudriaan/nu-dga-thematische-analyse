9/12 in Nieuwsuur: Rechtszaak geweld rond Ajax-Maccabi • Bemoeienis rellen Amsterdam • Zoektocht Tarwekamp afgerond
2024-12-09T14:49:07+0100
https://nos.nl/nieuwsuur/artikel/2547677-9-12-in-nieuwsuur-rechtszaak-geweld-rond-ajax-maccabi-bemoeienis-rellen-amsterdam-zoektocht-tarwekamp-afgerond

Zeven mannen staan deze week voor de rechter vanwege het geweld in Amsterdam rond de voetbalwedstrijd Ajax-Maccabi Tel Aviv. Het Openbaar Ministerie (OM) wil onvoorwaardelijke celstraffen eisen tegen de verdachten. Een deel van hen zal ook antisemitisme ten laste worden gelegd. De zeven verdachten zijn van 19 tot 32 jaar oud. We spreken met één van hen. Te gast is advocaat Anis Boumanjal, die een aantal verdachten bijstaat.
De afgelopen weken stuurden verschillende invloedrijke Joods-Amerikaanse organisaties een vertegenwoordiger naar Amsterdam. En ook Israël liet meteen van zich horen na de rellen van 7 november. Dat veroorzaakt niet alleen ongemak bij Amsterdamse bestuurders en het kabinet, maar ook in de Joodse gemeenschap.
De zoektocht naar slachtoffers is officieel afgerond. Er zijn volgens de veiligheidsregio voor zover bekend geen vermisten meer. Een speurhond doorzocht kort na het middaguur nog een laatste stukje van het getroffen gebouw dat te gevaarlijk was om voor mensen te betreden, maar trof er geen slachtoffers aan. Daarmee komt het dodental nu voorlopig uit op zes. Er zijn geen aanwijzingen dat er een drugslab zat in de panden.
Nieuwsuur
Binnenland
Deel artikel: