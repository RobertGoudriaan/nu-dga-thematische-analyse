29/12 in Nieuwsuur: Georgië bëedigt pro-Russische president • Koffiebonen ongekend duur • In gesprek tegen polarisatie
2024-12-29T14:38:22+0100
https://nos.nl/nieuwsuur/artikel/2549967-29-12-in-nieuwsuur-georgie-beedigt-pro-russische-president-koffiebonen-ongekend-duur-in-gesprek-tegen-polarisatie

In Georgië is de nieuwe president Micheil Kavelasjvili beëdigd. Zijn voorganger, Salome Zoerabisjvili, heeft het presidentieel paleis verlaten, al beschouwt zij zichzelf nog steeds als de wettige president. Ze zegt dat Kavelasvili zijn benoeming dankt aan fraude bij de parlementsverkiezingen eind oktober. De pro-Russische regeringspartij Georgische Droom kwam onverwacht als winnaar uit de bus. We spreken met Georgiërs en met politicoloog Shalva Dzebisashvili.
Het is volgens Van Dale het woord van het jaar én een woord dat de tijdgeest illustreert: polarisatie. De uitgever heeft de Woord van het Jaar-verkiezing dit jaar afgelast nadat deze "was gekaapt door verschillende actiegroepen" en koos zelf het woord. Want hoewel het moeilijk te meten is, lijken over thema's als migratie, genderidentiteit en klimaat de meningen ook dit jaar steeds verder uit elkaar te staan. We bezoeken aan het einde van het jaar een aantal initiatieven die nog verdere polarisatie proberen te voorkomen.
Een cappuccino, een hippe flat white, een slow koffie met havermelk of een ouderwets bakkie pleur of bakkie troost. De caffeïne-verslaafden hebben het vast gemerkt bij de kassa; ze zijn dit jaar allemaal fors duurder. Want de koffiemarkt stond het afgelopen jaar op z'n kop door ongekende prijsstijgingen van de koffieboon. Droogte en misoogsten dreven de prijs op. En dus ruiken alternatieve aanbieders hun kans.
Nieuwsuur
Binnenland
Deel artikel: