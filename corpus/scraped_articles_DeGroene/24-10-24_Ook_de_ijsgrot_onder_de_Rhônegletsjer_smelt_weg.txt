Ook de ijsgrot onder de Rhônegletsjer smelt weg

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
24 oktober 2024
Furkapas -'Troosteloos', zegt Heinz Lüsebrink uit Hamburg als hij de ijsgrot aan de voet van de Zwitserse Rhônegletsjer uitkomt. 'De grot was enorm en het ijs lichtte azuurblauw op toen ik hier als kind kwam. Armoedig, die flarden van het vuilwitte isolatiedoek uit het lekkende ijsplafond. Waarom moet ik hiervoor tien euro betalen en mag ik niet door de omheining naar de voet van de schitterende gletsjer wandelen?'
Achter de drukbezochte goudmijn in het ijs, voorbij de verspreid liggende resten van de vliesdoeken, golft de nog altijd indrukwekkende gletsjer in een flauwe bocht over acht kilometer omhoog op weg naar zijn oorsprong op 3300 meter, de graad van de Dammastock.
Er komen dagelijks soms wel enkele honderden bezoekers, vertelt de caissière die doorverwijst naar de eigenaar, Philipp Carlen. Zijn betovergrootvader had in 1830 een alp met koeien in Gletsch (op 1757 meter hoogte), waar de Rhônegletsjer destijds tot het Grand Hôtel Glacier du Rhône reikte, weet de telg van de inmiddels vierde generatie van het familiebedrijf.
'Hij besloot een ijsgrot te graven voor de toeristen en met het terugtrekken van de gletsjer maakte de familie in 1894 een nieuwe honderd meter lange grot bij het honderd meter hoger gelegen Hotel Belvédère aan de Furkapas.'
Carlens familie heeft van oudsher het gebruiksrecht van de grond en heft toegang voor de instandhouding. 'Het terugtrekken van de gletsjer noodzaakt ons bijna jaarlijks een nieuwe tunnel te graven', vertelt hij. 'We waren het afgelopen najaar bezig met een mogelijk allerlaatste grot in de hier nog maar zeventien meter dikke ijslaag. Na protest van de milieubeweging zijn de werkzaamheden op last van de Kantonnale Bouwcommissie stilgelegd.'
De Groenen van kanton Wallis noemen de 'lijkwade' over de ijsgrot van de 'stervende Rhônegletsjer' die door weer en wind losscheurt en deels in het meer aan de gletsjerrand terechtkomt een 'milieuschandaal'. Carlen heeft al meer dan 24 ton oud en rondslingerend vliesdoek weggehaald en voegt toe: 'Onderzoek toont geen vervuiling in het meer aan.'
Sinds 2000 hebben de Zwitserse gletsjers 38 procent van hun ijsmassa verloren. Zwitserse glaciologen en klimaatexperts verwachten dat de meeste gletsjers in Zwitserland over tachtig jaar zijn verdwenen, met de nodige gevolgen voor de drinkwater- en energievoorziening,
berichtte het regionale dagbladWalliser Botebegin oktober. Wanneer het kantongerecht van Wallis uitspraak doet over het graven van een nieuwe tunnel, is onbekend.