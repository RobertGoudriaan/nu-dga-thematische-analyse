In het theehuis vinden Myanmarese bannelingen troost Aan de grens

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
20 oktober 2022
'Loot lat yay'('Onafhankelijkheid'), dansen kobaltblauwe letters op de muur rond het terrasje. Uit de kleine keuken komt de geur vanlaphet yay,zorgvuldig getrokken thee, aangelengd met zoete melk. Geroezemoes vult de ruimte van de houten kistjes en tonnen die als tafeltjes en stoelen dienstdoen.
Vraag ballingen uit Myanmar wat ze missen uit hun leven thuis en de kans is groot dat dat behalve dierbaren het theehuis zal zijn. Vrijwel elke straat kent er een. Ontbijttent, buurthuis, informele nieuwsdienst voor de laatste ontwikkelingen en smeuïge roddels. De afgelopen decennia werd menig protest tegen de militairen boven de kleine lage tafels in bedekte termen voorbereid.
Dit nieuwe stukje vaderland werd opgezet door Thet Swe Win, een gemoedelijke verschijning met lange haren in een staart. De 36-jarige activist was een bekend gezicht in de protesten tegen de staatsgreep van 1 februari 2021. Opruiing, oordeelde het regime al snel over zijn deelname aan de demonstraties. Het was een wonder dat hij na een zenuwslopende onderduik naar Thailand wist te ontkomen.
Het theehuis is een humanitair project. De ene helft van de opbrengsten wordt gebruikt om personeel te betalen, de andere helft gaat naar vluchtelingen en ontheemden. Voor ieder van de medewerkers is het leven sinds de staatsgreep om zijn as gedraaid. 'Voorheen had ik thuis alles wat ik wenste', zegt de jonge ober die carrière maakte bij een bank voordat hij meedeed aan de protesten en vervolgens in Thailand belandde. Boven de tafels hangen handgeschreven kaartjes met de namen van plaatsen die getroffen werden in de oorlog. Van Myaung in het midden van het land tot het verre Mindat in het westen.
Boven de conversaties klinkt een opzwepende rap. 'Als we één blijven, kan er niets gebeuren.' Het is de stem van de Phyo Zeyar Thaw. Met dit nummer,Het begin,van het eerste hiphopalbum in Myanmar, maakte de rapper twintig jaar geleden furore onder jongeren die snakten naar meer vrijheid. Vanwege zijn verzet tegen het regime werd de rapper en ex-parlementslid eind juli met drie andere activisten opgehangen. 'Zijn toewijding aan een beter, vrijer land inspireert ons', zegt Thet Swe Win. 'Van hem leerde ik: als je iets wil doen, geef dan alles wat je hebt. Tot het einde.'
Het aantal in 2022 getelde doden en vermisten aan de buitengrenzen van Europa, volgens het Missing Migrants Project (IOM): 2432