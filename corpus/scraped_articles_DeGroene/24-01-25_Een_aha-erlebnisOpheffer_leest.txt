Een aha-erlebnis Opheffer leest

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
25 januari 2024
Ongeveer veertig jaar geleden volgde ik, met zeven anderen, een workshop schrijven voor 'toneel en film' in Londen. Die workshop duurde een lang weekend. Vrijdagavond tekstanalyse en'plotpoints',zaterdag karakters, zondag voorlezen uit eigen werk dat tussen de vijf en tien minuten mocht duren. Ons werd gevraagd een fragment uit de bijbel voor te bereiden, 'omdat iedereen anders altijd Shakespeare kiest'. In alle hotelkamers bevond zich toen nog een bijbel.
Ik koos Exodus. Een spannend en mooi verhaal, vol met 'plotpoints', de punten waar het verhaal een draai krijgt. Ik besloot een fragment uit het begin te nemen, want daar gebeurde iets ontroerends waarover ik wilde schrijven. Dat begin gaat kort samengevat als volgt: de farao had een hekel aan Hebreeuwers. Alle mannelijke Hebreeuwse zuigelingen moesten worden gedood en in de Nijl gegooid. Jochebed kreeg een jongen (Mozes), maar legde hem stiekem in een biezen mandje. De dochter van de farao zag dat mandje drijven. Ze werd erop gewezen door een onbekend meisje dat het zusje, Mirjam, van Mozes bleek te zijn. Zij bracht het kind onder bij een min. Dat was Jochebed, de moeder van Mozes... Tot zover Exodus 1 tot 2:10. Allemaal mensen met geheimen. De dochter van de farao, het zusje van Mozes en de moeder van Mozes.
Mijn scène zou gaan over het moment dat de dochter van de farao de zuigeling aan de min - de moeder dus - wil overhandigen. Spannend en ontroerend. (Problemen deden zich voor met mijn Engels, want hoe vertaalde je 'min' bijvoorbeeld. De King James-bijbel sprak van'nurse',maar ik hoorde dat'wet nurse'ook mocht.)
De docente vond mijn scène'quite nice',maar had vervolgens honderd vragen die allemaal onder het kopje 'had ik nagedacht over...' vielen. Had ik nagedacht over het karakter van die dochter van de farao? Had ik nagedacht over de motieven van het zusje? Had ik nagedacht over de moeder? Had ik nagedacht over de vader van Mozes? Had ik nagedacht over de relatie van de dochter met haar vader, de farao? We sidderden allemaal voor de docente wier naam ik freudiaans ben vergeten. Ik zeg dat niet voor niets.
Een dag na de workshop vond ik in een antiquariaat op Charing Cross Road een tamelijk bijzonder boekje,Moses and Monotheism: Three Essays,uitgegeven  in 1939. De schrijver: Sigmund Freud. Freud was in 1939 in Londen gestorven. Mocht ik ooit nog iets doen met het door Mozes geschreven boek Exodus, dan zouden in dit boek vast alle psychologische motieven van Freud te vinden zijn. Ik nam het mee en keek het nooit meer in.
De jaren verstreken. W.F. Hermans zei dat je als schrijver Freud moest lezen en als ik iets in vertaling van de psychiater te pakken kon krijgen, las ik het. Ik begon vooral mezelf wat te psychiateren, wat geen goed idee was. Maar Freud lezen was een genoegen.
Op een dag las ik iets bij Freud-biograaf Ernest Jones wat mijn kijk op Freud totaal veranderde, namelijk dat Freud aan Arnold Zweig schrijft dat hij een boek had voltooid met als titel:Der Mann Moses, ein historischer Roman.Een aha-erlebnis: Freud had een roman geschreven! En eigenlijk kon je al zijn werk zien als romans. Niks gedateerd.Die Traumdeutung, Totem und Tabuen al die andere invloedrijke boeken -  je kon ze lezen als romans of essaybundels. De literator had de psychiater verdrongen en dat leek me een goede ontwikkeling.
De roman van Freud gaat over een Egyptenaar die Mozes heet, die zich als jood ging gedragen. Mozes wilde, ofschoon hij monotheïst was, de Egyptische religie niet verraden.
Freuds exodus ging naar Londen wegens het toenemende antisemitisme in Oostenrijk. Hij vertelde in eerdere geschriften dat hij weken achtereen in de basiliek van Sint-Pieter elke dag had gekeken naar het gigantische marmeren beeld van Mozes gemaakt door Michelangelo. Uiteraard zag Freud een wezen met seksueel onderdrukte verlangens. De grote auteur zag zichzelf.
Freud had een roman geschreven! Mijn kijk op hem veranderde totaal