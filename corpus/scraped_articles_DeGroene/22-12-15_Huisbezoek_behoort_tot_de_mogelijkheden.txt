'Huisbezoek behoort tot de mogelijkheden'

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
15 december 2022
Het CIZ zegt het in een reactie 'te betreuren' als er fouten zijn gemaakt en noemt 'een fout extra pijnlijk omdat we hier te maken hebben met heel kwetsbare mensen'. Informatie van artsen wordt juist 'heel veel gebruikt' bij beoordeling van aanvragen. Huisbezoek is inderdaad niet standaard, maar 'behoort tot de mogelijkheden'.
Het beeld dat medewerkers schetsen over het zelf invullen van hun werk, maar ook de hoge werkdruk, 'productie draaien' en targets halen, wordt herkend door het CIZ. 'Onderzoekers hebben ruimte om hun eigen werk te organiseren', schrijft het CIZ, maar 'uiteraard werken we met kaders'. Komend jaar zal de nadruk intern komen te liggen op de 'duurzame inzetbaarheid' van medewerkers. Het CIZ is van mening dat 'onderzoekers voldoende zijn toegerust om op verantwoorde wijze een zorgvuldig indicatiebesluit te nemen'.
Het CIZ beaamt dat er meer fouten worden gemaakt dan de 98 procent waarover het naar buiten rapporteert. 'Het klopt dat in ieder geval van zeventig tot tachtig procent van de besluiten gezegd kan worden dat deze én correct zijn én volledig navolgbaar én dat aan alle interne kwaliteitscriteria is voldaan.' De organisatie zegt bewust te rapporteren over de 'smalle definitie', 'want die raakt direct de structurele zorg van de cliënt'. Het CIZ belooft dat in de toekomst cijfers hierover 'makkelijk vindbaar zijn op de website'. Fraude 'is een aandachtspunt' waar het CIZ 'continu heel alert' op is.
VWS zegt dat het CIZ het ministerie 'op de hoogte moet houden van eventuele problemen die zich voordoen in de uitvoering van haar taak'. 'We hebben niet dergelijke signalen ontvangen, maar het ministerie betreurt het als dit soort gevallen hebben plaatsgevonden.' VWS zal de bevindingen uit dit onderzoek meenemen 'in de gesprekken met CIZ'. Het ministerie geeft geen antwoord op de vraag of het op de hoogte is van de wijze waarop het CIZ tot het succespercentage van 98 procent komt.