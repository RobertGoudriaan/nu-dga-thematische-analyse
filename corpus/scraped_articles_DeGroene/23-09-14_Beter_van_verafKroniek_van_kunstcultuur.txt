Beter van veraf Kroniek van kunst&cultuur

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
14 september 2023
POPMUZIEK Spanish Love Songs
Je ziet het meteen voor je, zoals wel vaker bij de teksten van Dylan Slocum, zanger van Spanish Love Songs uit Los Angeles. InHere You Are,het tiende nummer op het nieuwe albumNo Joy,zingt hij:'There's a kid with a trust fund asking me why I'm not famous.'
Wat een beeld. Slocum op een feestje, glas in de hand, aangesproken door een nieuwere versie van de klasgenoten die hem vroeger zo'nweirdovonden. Het verplichte gesprekje. Wat die glad verpakte bravoure doet in het dagelijks leven. O, hij runt een trust fund. En hij zelf? Hij zingt in een band. Spanish Love Songs. Ja, dat is de naam. Niet het genre. Nooit van gehoord? Nee, dat hoort hij vaker.
Op het vorige album,Brave Faces Everyone(2020), wist Slocum mentale pijn samen te ballen in mokerslagen van zinnen, op nummers die uit elkaar barsten van verdriet en wonderbaarlijk genoeg tegelijk van energie. ZelfsGeneration Loss,het tragische verslag van een generatie vol trauma's:'We're just so fucking tired/ Of explaining ourselves/ We throw a pill down our throats/ Or ourselves into in the ocean/ Cause half our friends are dead/ The other half are depressed.'
Spanish Love Songs' zinnen en zang lijnen bleken zo sterk dat de nummers niets aan zeggingskracht inleverden toen de band een jaar later een nieuwe versie van het album uitbracht, waarin de gitaren en drums hadden plaatsgemaakt voor synths en beats, en de emopunkrock had plaatsgemaakt voor elektropop. Ook een enorme factor: Slocums stem. Zelfs als hij niet zou zingen over verdriet zou het er toch naar klinken. Het is een prachtige snik, die van Slocum.
No Joy,het nieuwe album, bevindt zich halverwege de voorganger en de herinterpretatie ervan. De springerige singleHaunted,de discobeat inClean-Up Crew:ze doen denken aanHot Fuzz,het debuut van The Killers, nadrukkelijker dan ooit een van de invloeden. Het stemmigeMiddle of Nine(met weer zo'n onvergetelijke Slocum-zin:'Where would we be if life wasn't a chisel?')gaat nog verder en plaatst de band halverwege post-wave en industrial. Om erna weer ouderwets op te zwepen inMarvel,met de openingszin'Life is like a city in a painting - it looked better from afar.'
No Joyeindigt met het langste nummer dat de band ooit opnam.Re-Emerging Signs of the Apocalypsewerkt klassiek toe naar de climax, het doet in de grootse finale zelfs denken aan de euforische extasepop waar de 23 leden van The Polyphonic Spree uit Dallas beroemd mee werden. Al zouden die nooit hebben gezongen:
'I wish they'd come in the night and let the optimist die.'
Leon Verdonschot
Spanish Love Songs -No JoySpanish Love Songs speelt 10 februari in De Helling in Utrecht
Katie Neuhof | Spanish Love Songs