Islam en homoseksualiteit

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
17 augustus 2023
Tijdens het lezen van het stukDe jongens in de hemelse tuinen(inDe Groenevan 3 augustus) van Somer Al Abdallah en Yaghoub Sharhani bekroop me hoe langer hoe meer een onbehagen dat ik niet te pakken kon krijgen. Vond ik de afbeeldingen niet leuk? Jawel, erg leuk en tot de verbeelding sprekend. Heb ik een vooroordeel tegenover homoseksualiteit? Integendeel. Vond ik het niet boeiend om herinnerd te worden aan al die prachtige gedichten uit de Arabische en Perzische literatuur die over de liefde voor jongens gaan? Uiteraard wel.
Dus waar zat mijn onbehagen in? Ik herlas het stuk. Zou het kunnen dat de auteurs geen verschil maken tussen homoseksualiteit en pederastie, het seksuele misbruik van jonge tot zeer jonge jongens? Zouden ze dat zijn vergeten in hun wens om te laten zien dat de mentaliteit in islamitische landen ten opzichte van homoseksualiteit nog maar relatief kort zo benauwd is? Het zou kunnen. Maar ik had toch graag ook iets gelezen over de macht van mannen over vrouwen, slavinnen en slaven, en over minderjarigen.
Dat macht corrumpeert weten we, dat machtigen altijd een weg vinden om aan hun gerief te komen ook. Een van de gemene trucs is om je eigen voorkeur te verheﬀen tot iets subliems, en daarmee anderen te degraderen. De voorkeur voor hetzelfde geslacht was 'normaal', schrijven de auteurs, en 'gold zelfs als een symbool van verﬁjning'. Waar die verﬁjning in zat, is voor mij niet te herkennen.
CHRISTIANE KUBY
Jan Rothuizen