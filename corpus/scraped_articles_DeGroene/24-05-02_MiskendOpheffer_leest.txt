Miskend Opheffer leest

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
2 mei 2024
'Heeft u een geheime leestip?' vroeg de vrouw in het antiquariaat. Toevallig had ik een boek in m'n hand dat ik zelf al bezat maar aan iemand anders wilde geven. (Sommige boeken horen niet in het antiquariaat te liggen, omdat ze zo mooi zijn.)
'Dit boek', zei ik, 'dit is zo prachtig geschreven, zo mooi, zo leuk en de schrijfster is zo interessant.' Ik toonde haar het boekIn goed en kwaad: Verzameld werkvan F. Harmsen van Beek dat in 2012 is uitgegeven.
'Maar nu heeft u het al', zei de vrouw. 'Laten we een test doen', zei ik, 'u noemt een getal tussen de 1 en de 521 en ik lees voor wat daar staat, en als dat geen mooie, leuke of goede zin is, dan hou ik het boek, als u het een mooie zin vindt, geef ik het boek aan u. Maar... we herhalen deze test daarna nog twee keer.' Gelukkig vond de vrouw het leuk. Ze noemde het getal 132 en ik las de eerste zin voor:'Op reis zijnde, kom ik opeens bij een grenskantoor terecht van een land dat daar volgens mijn overigens dus nogal beperkte topografische inlichtingen, volstrekt niet behoort te liggen.'
De vrouw glimlachte en noemde pagina 271. Dat was een gedicht. Ik las de eerste vier regels.'Dit wordt een vervrolijkende geschiedenis,/ ook al zou je eerst denken van niet,/ over in de trein een ontmoeting/ waar ik heel niet om had gevraagd.'
'Staat er echt vervrolijkende?' vroeg de vrouw.
'Zeker, dat maakt die eerste zin al meteen goed. Maar we hebben nog een paginanummer te gaan.' Het werd pagina 387, en ik las het begin van het verhaal datIemand bezoekt de 12de antiekbeurs in Delft in Museum Prinsenhofheet:'Hij rijdt door het zeer voorzichtig overwegende, onvergelijkelijk groene landschap, denkend aan antieke en moderne dieren.'
Ik gaf de vrouw het boek.
F. Harmsen van Beek blijf ik, ondanks een interessante biografie van Maaike Meijer(Hemelse mevrouw Frederike,2018) en ondanks de loftuitingen ook inDe Groene,om de een of andere reden miskend vinden. Te klein oeuvre? Was de mythe rond haar persoonlijkheid interessanter dan haar werk? (Maaike Meijer ontmythologiseert haar trouwens.)
Uit een interview van Nico Hofstra uit eenHP/De Tijduit 2018 met haar biograaf Maaike Meijer haal ik een mooie beschrijving van wie Harmsen van Beek ongeveer was. 'In het archief vond Maaike Meijer prachtige gedecoreerde en kleurrijke brieven, geschreven in de vorm van een vlinder of een grasveldje, met zinnen geschreven als vleugels of grashalmen. Daarnaast maakte Harmsen van Beek een paar minuscule kunstwerkjes die ze aan de binnenkant van een walnoot plaatste. Haar fijngevoeligheid blijkt ook wel uit een zeldzaam televisieinterview, waarin zij spreekt over de getemde naaktslak die, tot haar ontsteltenis, zeer onregelmatig langskomt. Ze voert het dier komkommer en merkt op dat het luidruchtig kan kauwen.'
Precies, zo is het: zinnen geschreven als vleugels of grashalmen. Zinnen als illustraties. Niet ergens bij. De zin zelf is de illustratie.'Het was in de tijd dat ik nog dier was.'
Of uit het gedichtMollade: 'Op een dag verdwaalde in een hutje/ een dom klein molletje. De kat/ nam hem dadelijk te pakken, en verdiende/ zo een schop voor z'n niet wat u denkt:/ voor z'n kont. Het was een kater (...)'
Dat zijn zinnen die ik blijf lezen waardoor je beseft: andere werelden bestaan, kunstenaars scheppen ze.
Ergens schrijft Harmsen van Beek dat ze verzot is op de surrealistische spelletjes van Andr√© Breton en zijn makkers. Bijvoorbeeldle cadavre exquis.Iedereen schrijft op een stuk papier een vraag. Die wordt vervolgens weggevouwen en doorgegeven. De ander geeft dus een antwoord zonder de vraag te kennen. Harmsen van Beek geeft als voorbeeld: 'Wat is sterker dan liefde? Het is het verlangen naar een mens die het woord "ik" niet meer kent.'
Zou dit echt uit het spel tevoorschijn zijn gekomen? Ik denk dat Frederike zo speels denkt: ze stelt een vraag, vouwt het blad om en geeft zomaar een antwoord.
De zinnen zijn als illustraties. Niet ergens bij. De zin zelf is de illustratie