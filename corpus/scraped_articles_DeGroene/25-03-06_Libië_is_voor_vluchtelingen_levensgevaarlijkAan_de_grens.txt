Libië is voor vluchtelingen levensgevaarlijk Aan de grens

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
6 maart 2025
Leven in een Libische gevangenis was als doodgaan, vertelde Yannick Hamed, een veertiger uit Ivoorkust, in het appartement van zijn vriend in Tunis. 'Honderden uitgemergelde zwarte mensen in een grote, donkere, stinkende loods. Verminkte Soedanezen bij de ingang. Slapen, leven, eten en plassen en poepen: alles moest in dezelfde ruimte. Voor en na de maaltijd ranselden ze ons af.'
De ene herinnering riep de andere op. Zoals de gevangene die zo verward raakte dat hij zichzelf met poep insmeerde. Op een dag waren hij en andere mannen verdwenen. 'Niet alle gevangenen overleefden het.' Hameds medegevangenen liggen nu misschien in een Libisch massagraf. Halverwege februari werden 93 dode vluchtelingen opgegraven en vorig jaar zo'n 130.
'De alarmerende en tragische ontdekking van massagraven na invallen op plaatsen waar mensen worden verhandeld, onderstreept het ernstige gevaar waarmee migranten in Libië worden geconfronteerd', waarschuwde de VN-ondersecretaris-generaal voor politieke zaken en vredesopbouw.
Deze verklaringen lijken in Europa weinig indruk te maken. 'Meer dan 3800 mensen zijn de afgelopen drie maanden door Libische strijdkrachten met steun van de Europese Unie naar Libië teruggestuurd', schreef Human Rights Watch eind vorige maand. Ruim vierhonderd andere vluchtelingen verdronken of verdwenen in diezelfde periode in de Middellandse Zee.
De Italiaanse autoriteiten werken reddingsschepen ook tegen. Neem de geschiedenis van de Geo Barents, een reddingsschip van Artsen zonder Grenzen. Het schip redde, hoewel Libische patrouilleboten dreigden het vuur te openen, ruim tweehonderd vluchtelingen, maar in Italië hield de kustwacht de Geo Bartens zestig dagen vast wegens 'geen gehoor geven aan bevelen van de Libische autoriteiten'. 'De Italiaanse politiek maakt het onmogelijk om door te gaan met dit operationele model', concludeert Artsen zonder Grenzen.
'Het zal Europa een worst wezen', vreest de Libische onderzoeker Tarik Lamloum. 'De aan reddingsboten toegewezen aanmeerhavens liggen vaak zo ver dat vluchtelingen in levensgevaar onmogelijk op tijd een ziekenhuis kunnen bereiken. Dat kost extra slachtoffers. Als die vluchtelingen al zo ver komen, want reddingsboten worden door Libische beveiligers, de kustwacht en samenwerkende milities lastiggevallen met bedreigingen of waarschuwingsschoten. Die zogenaamde beveiligers worden door de EU in Tunesië getraind en varen met Europees materieel.'
Het aantal doden en vermisten aan de Europese buitengrenzen in 2025 volgens het Missing Migrants Project (IOM): 330
...