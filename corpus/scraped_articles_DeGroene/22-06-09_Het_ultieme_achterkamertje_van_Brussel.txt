Het ultieme achterkamertje van Brussel

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
9 juni 2022
De zwarte lijst komt tot stand in het ultieme achterkamertje van Brussel: de Gedragscodegroep. In die groep overleggen de lidstaten onder begeleiding van de Europese Commissie over de gemaakte progressie van EU-lidstaten en derde landen. Officieel is het overleg technisch van aard, maar de ambtenaren krijgen wel opdrachten mee vanuit hun ministerie, waardoor politiek toch doorsijpelt in de besluiten.
Het overleg gaat in het grootste geheim. Vertegenwoordigers van de lidstaten krijgen de relevante stukken via een gecodeerd netwerk opgestuurd. Tijdens een vergadering moeten de deuren dicht, en na afloop mogen de aanwezigen niet in het bijzijn van buitenstaanders over de beraadslaging praten. Om luistervinken te slim af te zijn hebben de vertegenwoordigers onderling een code ontwikkeld: spreekt de ene vertegenwoordiger smalend van jurisdictie x of y, dan weet zijn collega bij de koffieautomaat precies welk belastingparadijs hij in de maling neemt.
Na recente kritiek op de geheimzinnigheid is de Gedragscodegroep meer documenten gaan publiceren, maar erg verhelderend zijn die stukken niet.