Vedertjes

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
17 november 2022
FILM Black Panther: Wakanda Forever
Wát een geïnspireerde keuze is het om het centrale conflict in deze langverwachte Marvel-film te situeren in de relatie tussen het Afrikaanse rijk Wakanda van Black Panther en de onderwaterwereld van Namor. Maar eerst dit: mocht het verhaalgegeven overkomen als abracadabra, weet dat álles inBlack Panther: Wakanda Forevergeworteld is in onze huidige werkelijkheid, specifiek in het discours over diversiteit in het postkoloniale tijdperk.
Om te beginnen spreken de personages uit de clashende beschavingen - allebei ook nog gewikkeld in een strijd om leven en dood tegen de westerse wereld - echte, levende talen, respectievelijk het Zuid-Afrikaanse Xhosa en het Yucateeks Maya. Specifieker: de acteurs bezigen die talen slechts sporadisch, en gaan dan verder in het Engels met een zwaar accent. Deze focus op landen en culturen die in de geschiedenis hebben geleden onder kolonialisme en slavernij creëert een potente subversieve lading, en dit in een superheldenfilm, mogelijk zelfs een grote kanshebber tijdens de komende Oscar-uitreiking.
Mijn stem voor beste actrice heeft voorlopig de veteraan Angela Bassett, te zien als Ramonda, koningin van Wakanda en treurende moeder van de gestorven T'Challa oftewel Black Panther, in de eerste film gespeeld door de twee jaar geleden overleden Chadwick Boseman. Bassett laveert prachtig tussen verdriet, dat iedereen in de zaal voelt, en plicht. Ze voelt de noodzaak van krachtdadig optreden. Haar rijk wordt bedreigd als westerse wetenschappers het kostbare vibranium, een magisch edelmetaal alleen te vinden in het verborgen gebied in Afrika waar Wakanda gelegen is, zomaar op de zeebodem ontdekken.
Opkomst: de gevederde chagrijn. Namor, koning van onderwaterwereld Talokan. Toen ik zijn enkels zag, was ik opeens weer zes jaar oud. Namor, gebaseerd op de Griekse god Hermes met zijntalariaof gevleugelde sandalen, heeft altijd het meest gracieus van alle superhelden gevlogen, compleet met het geluid op de achtergrond van die kleine, in de lucht vibrerende enkelvleugels. Als je de comics leest, moet je het gefladder erbij verzinnen, maar nu klinkt dat in de bioscoop spectaculair.
De uiteindelijke strijd is tussen Wakanda en Talokan, de nieuwe Black Panther versus Namor. Antiheld Namor wil de Afrikanen namelijk dwingen om het op te nemen tegen de verderfelijke 'oppervlaktewereld' (lees: het Westen). Namor was altijd een doorn in het oog van zijn vijanden én van zijn vrienden.InWakanda Forevergeeft regisseur Ryan Coogler hem een tragisch, schitterend verleden - dat van de conquistadores die in de vijftiende eeuw huishielden in Yucatán. Een prachtige scène zien we vroeg in de film als Namor, een tiener, thuiskomt en de Spanjaarden plunderend en moordend in zijn dorp aantreft. Eencrash zoomtoont de schok in zijn ogen. Dan: woede. En het geluid van ritselende vedertjes als de prins voor het eerst opstijgt, klaar om zijn reactionaire toorn los te laten op een nietsvermoedende wereld.
Gawie Keyser
Nu te zien