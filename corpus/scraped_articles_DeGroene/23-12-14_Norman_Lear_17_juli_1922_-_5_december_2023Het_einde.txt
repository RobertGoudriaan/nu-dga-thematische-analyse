Norman Lear 17 juli 1922 - 5 december 2023 Het einde

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
14 december 2023
Norman Lear had inzicht in de dromen en nachtmerries van gewone mensen. Hij gaf ze aan ons terug in zijn cultuurbepalende sitcoms.
Onthutsend - en een plezier van begin tot eind - is het om een nacht door te zakken met brombeer Archie Bunker (Carroll O'Connor), zijn timide vrouw Edith (Maureen Stapleton), hun huppelende dochter Gloria (Sally Struthers) en haar slappe man Mike 'Meathead' Stivic (Rob Reiner), hoofdfiguren in de beroemdste sitcom van de Amerikaanse producent Norman Lear.
VanAll in the Family(1971-1979) kun je een willekeurige aflevering uitkiezen, en het is raak wat betreft een schitterende grap. Archie die 's avonds na werk eindelijk een zitplaats in de metro bemachtigt. En een krant! Heerlijk, denkt hij. Maar dat blijkt een Hebreeuwse krant en dan kun je als Amerikaan natuurlijk fluiten naar het kruiswoordraadsel. Of: Archie die zelfs na de Watergate-affaire pal achter Richard Nixon blijft staan. Een president die liegt? Het is voor je eigen bestwil, Meathead. Stel me geen vragen en ik vertel je geen leugens. Levenswijsheid!
Je gruwt van hem, je houdt van hem. En voor je het weet heb je medelijden. 'Iedere racist heeft iets vertederends', zei Lear over hem. Archie is havenarbeider uit Queens, New York, een schreeuwende, xenofobe vrouwenhater en patriarch die alles wat links is verafschuwt. Als de serie begint zingt hij: 'Ooit zaten we goed... toen mannen nog mannen waren... en we geen verzorgingsstaat nodig hadden... dat waren nog eens mooie tijden!'
Vertederend? Hoe kon Lear zo denken over Archie, hem zo politiek fout en kritiekloos afbeelden en vele miljoenen kijkers als een blok laten vallen voor een domme racist? Bij zijn honderdste verjaardag schreef Lear, zelf een linkse activist en ondersteuner van progressieve kwesties, een jaar terug inThe New York Timesdat Archie 'waarschijnlijk voor Donald Trump zou hebben gestemd'. Lear had zijn vinger aan de pols. En het lijkt wel of hij dat onverminderd heeft. In zijn sitcoms, ook onder meerMaude(1972-1978),Mary Hartman, Mary Hartman(1976-1977) enThe Jeffersons(1975-1985), is veel van ons huidige politieke en sociale leven terug te vinden: de boosheid van de vergeten 'man op straat' jegens de 'linkse kerk', de seksestrijd, zorg om bestaanszekerheid, racisme en vreemdelingenhaat.
Begin jaren zeventig was Lear leidend in het smeden van de tijdgeest. Dat had alles te maken met de vorm waarin hij zijn verhalen goot: de sitcom, een genre dat nog niet zo lang geleden werd genekt door de komst vanstreamingen de hegemonie van de lang lopende televisiedramaserie. Vóór die tijd was Lear koning. Hij stond aan de wieg van de sitcom als een literair televisiegenre bij uitstek.All in the Familyvormde net als andere, iconische sitcoms zoalsThe Mary Tyler Moore ShowenM*A*S*Heen spiegelbeeld van de cultuuroorlogen waarin mensen onwillekeurig waren verwikkeld.
Gewone mensen, welteverstaan. Zeker bij Lear. Het bewijs dat de 'man op straat' in ieder geval in die tijd allerminst werd 'genegeerd door de linkse media', zoals het argument vaak klinkt uit rechtse gelederen, vinden we nog meer inMary Hartman, Mary Hartman. Deze serie, een innovatieve, zelfbewuste mix van soap en sitcom, was geen lang leven beschoren, maar terugkijkend onderstreepte die Lears talent voor inzicht in de dromen en nachtmerries van mensen.
Hoofdpersoon Mary (Louise Lasser) is een jonge, onzekere huisvrouw die geen leven heeft behalve manlief verzorgen. Dan pleegt een onbekende een massamoord in de buurt; de killer slacht een heel gezin en ook 'twee geiten en acht kippen' af (over dat laatste praten de buren nog het meest). De moorden ontketenen bij Mary een persoonlijke crisis. Hoezo wil haar man geen seks meer met haar? Er volgt een lang gesprek met hem over masturbatie. En haar dochter van tien - hoe zit het met haar seksualiteit? En die van haar dementerende grootvader die de plaatselijke potloodventer blijkt?Mary Hartman, Mary Hartmanis een meesterwerk waarvan de invloed ver strekt. Zonder deze soap-sitcom hadden we niet desoap noirvan David Lynch,Twin Peaks(1990-2017) en ook niet zijnInland Empire(2006) waarin een familie surrealistische, antropomorfe konijnen figureert.
De sfeer van culturele radicaliteit had Lear mee toen hij zijn beste werk maakte. Maar dat verklaart zijn genialiteit niet. Scherper gesteld kom je uit op:wit. Het onvertaalbare, Engelse woord dat verwijst naar een mix van gevatheid, intelligentie, humor en een flinke portie ontzetting. Wit zit gebakken in het weefsel van Lears werk. Als Archie haat spuwt - tegen 'communisten, hippies en nog het ergste,fags!' - dan schrik je. En denk je net alsThe Timesdestijds datAll in the Family'shockeert omdat we er niet aan gewend zijn dat zulke dingen op televisie komen'.
Lear beeldt 'zulke dingen' genuanceerd af, hij geeft Archie reliëf. Als Mike hem erop wijst dat hij het pejoratiefcoonwel heel lang niet meer heeft gebruikt, schreeuwt Archie als een stout kind: 'Coon, coon, coon!' Hier zien we de tragiek van de machteloze man in een snel veranderende wereld. Lear, in de Tweede Wereldoorlog kanonnier van een B-17 Flying Fortress, kende Archie door en door, die was eveneens in dienst van de Amerikaanse luchtmacht. En Lear deed iets heel menselijks: hij durfde net zo hard met Archie mee te voelen als hem belachelijk te maken.
Dat is het paradoxale van wit: lachen om de falende mens, maar wel slim en meevoelend lachen, om het onuitsprekelijke via de grap te doorgronden. Dan kan het heel simpel zijn. Meathead, woest over Archie's steun voor Nixons ondemocratische neigingen: 'Waarom ging je ooit vechten tegen de nazi's?!' Archie: 'Ik werd opgeroepen!'
Hoe kon Lear miljoenen kijkers laten vallen voor de domme racist Archie?
Walt Disney Television/ABC/ Getty Images | In het tv-programma ABC News Closeup, 1974