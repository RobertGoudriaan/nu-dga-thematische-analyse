Hoofdrolcomplex

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
14 december 2023
SERIE Slow Horses
In het hart van de spionnenserieSlow Horsesbonzen twee vaste grappen. De eerste is dat de hoofdrol is weggelegd voor iemand die nadrukkelijk ten onder gaat aan zijnmain character syndrome. River Cartwright, gespeeld door Jack Lowden, is gespierd, vlot, heeft een goeie kop haar, het type man dat moeiteloos mid-achtervolging over motorkappen van auto's springt, zoals spionnen in films doen. En zo ziet Cartwright zichzelf ook. Bij elk probleem dat de MI5-dependance Slough House passeert waant hij zichzelf de oplossing. In het derde seizoen, nu halverwege, wordt een van Cartwrights collega's gegijzeld. Haar losgeld is een geheim dossier dat op het hoofdkantoor van MI5 ligt.Say no more,Cartwright rent er al op af, breekt in, hatseflats, stoere jongen - om er dan pas erachter te komen dat de gijzeling in scène is gezet. Zijn hoofdrolcomplex wordt door de tegenpartij tegen hem gebruikt; ze weten dat hij zichzelf niet kan inhouden.
De tweede running joke is dat de baas van Slough House, Jackson Lamb, gespeeld wordt door Gary Oldman. In Tomas Alfredson voortreffelijke verfilming (2011) van John Le Carré'sTinker Tailor Soldier Spyspeelde Oldman nog de beroemde spion George Smiley; hij kreeg er bijna een Oscar voor. Nu was Smiley geen glamourboy (Le Carré beschrijft hem als'small, podgy and at best middle-aged'),maar hij was welupperclass, beleefd, las Duitse poëzie. Jackson Lamb daarentegen loopt erbij alsof hij net uit een gracht is opgedregd. Hij drinkt, rookt, vloekt, zit onder de vlekken, wordt voor dakloos aangezien. In het eerste seizoen wordt hij wakker van zijn eigen flatulentie. In dit derde seizoen rekken de makers met zichtbaar plezier de scène uit waarin Lamb volkomen onsmakelijk een bak ramen wegwerkt.
Het centrale idee in deSlough House-boeken van Mick Herron (twaalf stuks en de teller loopt) waarSlow Horsesop is gebaseerd, is dat Lamb ooit een Smiley was, een onzichtbare, genadeloze meesterspion achter de muur. Na het verraad en de dood van een collega koos hij voor zijn rol bij Slough House, afvalputje van de geheime dienst. Dit achtergrondverhaal werkt naarmate de serie vordert steeds dieper door, waarbij Lamb langzaam steeds minder cartoon wordt en steeds meer een man die zijn eigen lot niet kan ontlopen.
In die scène met die bak ramen komen de twee running jokes samen. Lamb eet, Cartwright zit tegenover hem en kijkt vol afgrijzen naar de tafelmanieren van zijn baas. Maar het is alsof Lamb een statement maakt: jij denkt dat spionage om spanning en sensatie draait, in werkelijkheid is het smerig en goedkoop.
Joost de Vries
Slow Horsesis nu te zien op Apple +
Jack English / Apple TV+. | Gary Oldman als Jackson Lamb in Slow Horses