Wordt Tahitiaans koraalrif opgeofferd voor de Spelen?

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
25 juli 2024
Papeete- Op een eiland in de zuidelijke Stille Oceaan, 16.000 kilometer van Parijs, zullen eind deze maand de Olympische Spelen golfsurfen plaatsvinden. Maar in de aanloop ernaartoe druisen de belangen van het Olympisch Comité lijnrecht in tegen die van de lokale surfgemeenschap.
In het vissersdorpje Teahupoo, waar het koraalrif voor de kust de golf vormt en het evenement plaatsvindt, worden al sinds de eeuwwisseling evenementen georganiseerd. Een bescheiden houten jurytoren, die telkens op- en afgebouwd werd, verschafte de juryleden van de World Surf League (wsl) het nodige uitzicht voor de beoordeling.
Die toren voldeed niet aan de veiligheidseisen voor het Olympisch Comité en kort na aankondiging van de Spelen werden de eerste plannen voor het dorpje gepresenteerd: er werd voor vijf miljoen dollar aan werkzaamheden uitgetrokken. Nieuwe infrastructuur en, bovenal, een veertien meter hoge aluminium jurytoren, met airconditioning en spoeltoiletten, gebouwd op het koraalrif, te midden van een precair ecosysteem.
De voorgenomen werkzaamheden op het koraalrif veroorzaakten al snel en een golf aan protestacties. De beroemde surfer en inwoner van Teahupoo Matahi Drollet ging viraal met een video waarin hij zijn zorgen uit over de effecten op de schade op het koraalrif, het mariene ecosysteem en zelfs de manier waarop de golf zich vormt. 'De impact en het risico zijn te groot voor slechts drie wedstrijddagen.'
Digitaal werden er meer dan 250.000 handtekeningen ingezameld. Zelfs de International Surfing Association (isa), die de kwalificatiewedstrijden voor de Spelen organiseert, bepleitte bij het Olympisch Comité verschillende alternatieven, bijvoorbeeld het gebruik van drones en geavanceerde camera's.
De plannen zijn nu doorgezet in aangepaste vorm: de toren is kleiner, heeft minder impact en de juryleden zullen naar de wal moeten om naar de wc te gaan. Aan de kust zal een groot schip de mensen die voor het evenement naar het eiland komen, huisvesten.
Aimatarii Levy, vicevoorzitter van een milieuorganisatie uit Teahupoo, vindt het niet genoeg. Er zullen nog steeds 133 gaten in het rif geboord moeten worden voor de betonnen fundering. 'We wilden geen boringen in het rif, geen impact.' zegt hij inThe Guardian.'Met hun oplossing zullen ze minder boren, maar ze zullen nog steeds in het rif boren.'