Giorgia Meloni sluit een tweede onzinnige vluchtelingendeal Aan de grens

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
16 november 2023
Het was eencoup de théâtreafgelopen week. De uiterst kleine Italiaanse premier Giorgia Meloni naast de twee meter lange Albanese premier Edi Rama. In het Palazzo Chigi in Rome hielden ze voor de camera's glunderend een rode en een blauwe map omhoog. Het bleek een al ondertekend pact over de bootvluchtelingen op de Middellandse Zee. Vanaf komende lente zal de Italiaanse marine de geredde vluchtelingen op zee direct naar Albanië brengen, waar ze hun asielaanvraag zullen afwachten in gesloten opvangkampen onder Italiaanse jurisdictie.
O? was de algemene reactie. Hoe en wanneer was dit zo besloten allemaal? En door wie? Het was de Italiaanse pers niet ontgaan dat Meloni op de nationale feestdag Ferragosto met haar familieclan naar Albanië was gevlogen om met Edi Rama een boottocht te maken, maar dat het om dit pact ging, wist niemand. Ook niet de overige leden van de Italiaanse regering, en ook niet de Europese Commissie, die zei 'verrast' te zijn en 'de details van het akkoord af te wachten'.
Per maand zullen drieduizend bootvluchtelingen direct vanaf zee naar de kleine Albanese haven van Shëngjin worden gebracht voor identificatie en de asielaanvraag. Dan gaan ze door naar een tweede kamp in het noordwesten van Albanië om daar de uitslag van hun aanvraag af te wachten, die niet langer dan 28 dagen zal duren.
Dan gaan ze of door naar Italië, of, wanneer de aanvraag is afgewezen, terug naar eigen land. En Italië gaat dit allemaal regelen, benadrukte premier Rama. Alles is op kosten van Italië. Ook het bouwen van de opvangkampen in Albanië, die klaar zullen zijn in april volgend jaar, een maand voor de Europese verkiezingen van 6 tot 9 juni.
Dit jaar staken tot nog toe 145.000 vluchtelingen uit Libië en vooral Tunesië over naar Italië. Een asielprocedure duurt minstens drie jaar en Italië kampt met grote achterstanden. Vluchtelingen terugsturen lukt vrijwel nooit. Los daarvan: vluchtelingen vanaf zee naar een land brengen waar ze niet voor hebben gekozen is tegen de Europese regelgeving. Albanië is geen lidstaat van de Europese Unie, en is zelf een vluchtelingenland. Na de mislukte Tunesië-deal van Meloni lijkt ook deze persoonlijke Albanië-deal bij voorbaat tot mislukken gedoemd.
Het aantal in 2023 getelde doden en vermisten aan de Europese buitengrenzen volgens het Missing Migrants Project (IOM): 4039