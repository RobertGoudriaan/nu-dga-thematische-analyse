De Ierse revolutionair Wolfe Tone herleeft in het theater

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
12 oktober 2023
Bantry- Fier, met zijn handen op de rug, staat een in het brons gegoten Theobald Wolfe Tone op het naar hem vernoemde stadsplein van Bantry. In dit stadje aan de zuidwestkust van Ierland was in 1796 de droom van deze Ierse revolutionair vervlogen om zijn land te verlossen van de Engelse bezetter. Aan het einde van dat jaar was hij met een Franse vloot in de baai van Bantry aangekomen, maar de aanval liep uit op een mislukking. Een jaar eerder had de oprichter van de Society of United Irishmen het eiland verlaten omdat zijn leven gevaar liep. In post-revolutionair Parijs zocht Wolfe Tone steun voor zijn strijd tegen het Britse wereldrijk. Hij werd adjudant van generaal Lazare Hoche en haalde de Fransen over een vloot naar Ierland te sturen om de Engelsen te verdrijven en mogelijk door te stomen naar Engeland zelf. Zo voeren in december 1796 meer dan veertig Franse schepen met vijftienduizend manschappen naar Ierland, met het doel om in de Baai van Bantry aan land te gaan. Het liep anders.
Zo raakte het schip met Hoche en andere admiralen al snel verdwaald. Zonder leidinggevenden arriveerde de vloot bij Bantry. De Engelsen waren onvoorbereid en werden gered door de zwaarste winterstorm in honderd jaar. Het was onmogelijk om voet aan wal te zetten en na tien dagen tevergeefs wachten op beter weer keerden de Fransen terug. Het vlaggenschip van Hoche kwam bij Bantry aan toen de rest al was vertrokken.
In de daaropvolgende jaren zouden de onvermoeibare Wolfe Tone en de Fransen nieuwe pogingen wagen, zonder veel succes. De Ierse opstandeling werd in 1798 op Tory Island opgepakt en overleed kort voor zijn executie. De officiÃ«le doodsoozaak is zelfmoord, maar met zijn showThe Murder of Wolfe Tone,thans te zien in Ierse en Engelse theaters, suggereert historicus en toneelschrijver Paddy Cullivan iets anders.
Wolfe Tone leeft ook voort middels de naar hem vernoemde folkband The Wolfe Tones, die al zestig jaar tegen de Engelse aanwezigheid op Iers grondgebied zingt. Vanwege hun openlijke steun aan de IRA speelden ze jarenlang in de marge, maar ze zijn nu populairder dan ooit, vooral bij de jongere generatie. HunCeltic Symphony,met de omstreden zinsnede'Ooh ah up the 'RA',begint zelfs het volkslied voor de Ierse hereniging te worden.