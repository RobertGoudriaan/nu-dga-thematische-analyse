'Nederland is ingrijpend veranderd'

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
27 oktober 2022
'De verheffing heeft zijn werk gedaan, dat zie je niet alleen bij de familie Muurman, dat zie je in Nederland als geheel. Iedereen heeft toegang tot onderwijs, iedereen kan studeren, al is de inflatie van diploma's wel een neveneffect', stelt Peter Hein van Mulligen, hoofdeconoom bij het Centraal Bureau voor de Statistiek (CBS). EÃ©n ding staat volgens Van Mulligen vast: Nederland is ingrijpend veranderd. 'Het gestegen welvaartsniveau van de afgelopen decennia doet wat met je als samenleving. Nu de welvaart zo is toegenomen, is het tijd voor "zachte waarden". Het gaat niet langer alleen om geld, of om een goede opleiding, maar je wil ook dat je kind gelukkig is.'
In zijn boekMet ons gaat het goedbeschrijft Van Mulligen inzichtelijk hoe we zo snel zo welvarend zijn geworden. De arbeidersklasse van toen is nu de middenklasse en daar behoort 72 procent van de bevolking toe. Zeven procent van de bevolking heeft een echt laag inkomen, voor een groot deel zijn dit mensen met een uitkering. Zeventien procent mag zich verheugen in een topinkomen.
Het verwachtingspatroon is ook veranderd, zegt Van Mulligen. We hebben een ander bestedingspatroon. We gaan meer uit eten, verbouwen sneller de keuken of de badkamer. Het consumptiepatroon is veel hoger dan bij de vorige generaties. Omdat iedereen het in de afgelopen decennia beter heeft gekregen, lijkt de PvdA ten onder te zijn gegaan aan haar eigen succes. 'Hun vroegere stemmers zijn de middeninkomens van nu en omdat die het nu zoveel beter hebben, zeggen ze bedankt en tot ziens.'
Over de toekomst van de generatie tussen de twintig en de dertig is de econoom optimistisch: 'Ze hoeven zich weinig zorgen te maken of ze straks een baan hebben; mede door de vergrijzing blijft er een structurele krapte op de arbeidsmarkt.'