Pulserende drift

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
29 september 2022
TONEEL The NarcoSexuals
Dat theatermaker Dries Verhoeven is opgeleid als beeldend kunstenaar, lees je af aan de bijzondere ruimtes die hij voor elk nieuw project creÃ«ert. Die zorgen voor een spannende wisselwerking tussen publiek en performers, maken de begrippen 'afstand' en 'nabijheid' voelbaar. En de grens tussen het openbare en dat wat zich doorgaans afspeelt in het verborgene. Het gebouwtje waarinThe NarcoSexualszich voltrekt is een volledig ingericht appartement dat door toeschouwers niet wordt betreden. Ze staan buiten, kunnen om het gebouw heen lopend door de ramen zien wat er binnen gebeurt, en kiezen zelf hoe dichtbij ze willen komen. Via een koptelefoon worden ze deelgenoot van het gebeuren in het interieur, en dat is adembenemend intiem.
Zes poedelnaakte, mannelijke performers verbeelden een nachtelijke groepsorgie. Van daadwerkelijke seks is geen sprake; de zes raken elkaar nauwelijks aan, geen stijve pikken en geen geile blikwisselingen die het publiek zouden buitensluiten. De suggestie van seks komt van de pulserende drift in hun lichamen, die ze op een doorgaande muziekbeat uitleven door tegen de meubels op te rijden, tegen de vensterbanken, het dekbed in de slaapkamer, de kraan in het keukentje en zelfs - een acrobatisch hoogstandje - in spagaat tegen de plafondbalk.
Werkelijk intiem zijn de (Engelstalige) woorden die de performers intussen uitspreken, precies tegelijk als in een zeskoppig koor. Het zijn hun gedachten, over wat ze bij elkaar zoeken en vinden. Een verlossende vrijheid, het vervloeien van lichaam en geest, en een ultiem opgaan in elkaar dat even momentaan is als paradijselijk. 'Wat ik voel is geen seks', zegt de groepsstem die vertelt over de ballen van een andere man in zijn handen, 'maar nabijheid'. De tekst van Verhoeven plaatst de orgie in een maatschappelijke context: het is de viering van wat homoseksuele mannen uit de openbaarheid moeten houden, en een rebelse opstand tegen het korset van de burgerlijke normen. 'Wie heeft familie nodig als je een orgie hebt?' Sinister zijn oplichtend blauwe lenzen die ze in hun ogen hebben. Kijken ze de voyeurs buiten door de ramen aan, dan krijg je wel en geen contact. Het benadrukt het alleen-zijn van de mannen: ze zijn zowel samen als gericht op hun eigen extase.
Bij de urenlange marathonshow krijgt het publiek gefaseerd entree, maar het is aan te raden om het verloop van vijftig minuten te volgen. Dat neemt je mee naar de toevoeging van drugs aan de orgie, wat het tempo vertraagt en de beleving, zowel voor de mannen als voor het publiek, nog verder verinnerlijkt. Het is razend knap hoe Verhoeven en zijn performers een seksuele uitspatting die normaal geen daglicht verdraagt, in het publieke domein brengen en navoelbaar maken. Zonder moreel oordeel, maar met vragen over de noodzaak ervan. In Amsterdam staatThe NarcoSexualsop een geweldige plek: aan het eind van het braakliggende landje Het Stenen Hoofd, weg van de avondlijk verlichte stad en er toch door omringd.
Marijn van der Jagt
Willem Popelier | The NarcosoSexuals van Dries Verhoeven