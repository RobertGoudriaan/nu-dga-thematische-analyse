Gedichten hebben geen verdriet

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
13 maart 2025
Kunst die(al dan niet gefingeerd) in de antihouding staat - het heeft iets verfrissends, al moet je er ook weer niet te veel ineens van nuttigen. Vooral de poëzie weet wel raad met het zichzelf kleineren en bagatelliseren, waarschijnlijk vanwege het misverstand dat gedichten de waarheid moeten vertellen en troost en herkenning moeten bieden. Dus dicht Riekus Waskowsky: 'dichten is net als koken:/ je pleurt maar wat in de pan/ als je koken kan.' In de perfecte haikuGeen haikuheeft Ilja Leonard Pfeijffer een broertje dood aan zwelgen: 'vlinder in de trein/ mijn god dacht ik als daar maar/ geen haiku van komt'. De bundelEen klok en profilvan K. Schippers uit 1965 is zelfs één lange demonstratie van het no-nonsense dichten, met bijvoorbeeld drie afbeeldingen van de startopstelling van een schaakpartij, die door de verschillende titels ineens raadselachtige gedichten worden(Wit wint in 22 zetten, Wit wint in 32 zettenenZwart wint in 39 zetten).Of neem het diepzinnige gedichtThe Beatles:'George Harrison/ John Lennon/ Paul McCartney/ Ringo Starr'.
Vrij ludiek allemaal, toch zegt het iets over het genre: je mag de poëzie serieus nemen, maar te veel weekheid en religieuze aanbidding doen haar geen goed, het gedicht is geen wellnessresort,it makes nothing happen.Dus vindt Menno Wigman inMisverstanddat 'poëzie/ geen vorm van naastenliefde is. Eerder een ziekte/ die je met een handvol hopeloze idioten deelt', maar schrijft hij dat intussen wel op, in een gedicht. En dicht Miguel Declercq in zijn nieuwe bundelDe weeromstuitinDit is wat er gebeurtover de poëzie:
Ze zal de doden niet tot leven wekken. Ze zal een hart dat wortel schiet niet uit de modder trekken.Gedichten hebben geen verdriet. Het zijn maar verzen.Het zijn maar tekens die zich voortbewegen als vallende dominostenen: ze tonen wat ze trachten te verbergen.
Heeft Declercq in zijn vierde bundel de hoop opgegeven? Waarschijnlijk niet, anders zouDe weeromstuitniet zijn verschenen. Maar van harte gaat het niet, de ironie en het cynisme zijn in veel gedichten terug te lezen. Hoewel, er is onvrede, maar ook de drang om die onvrede kenbaar te maken en dus, op de een of andere manier, zou je zeggen, is er juist 'geloof' (brrrr) in het metier. Het maakt dat ik niet precies weet wat gemeend is en wat komedie. Spannend werk, kortom. Het is spel en het is echt, kwetsbaar en gedurfd soms, zoals inPodium,waarin we 'een blanke, heteroseksuele man/ op een podium' zien: 'Af en toe/ maakt hij een grapje dat hij eigenlijk niet meer zou mogen maken.' Om te besluiten met: 'Wat is het fijn/ een blanke, heteroseksuele man/ op een podium/ te mogen zijn.' Ironie ten top.
Ach, wat heeft het ook allemaal voor zin, de poëzie, het leven, de liefde - 'het' is toch niet over te brengen of te bereiken. Dus is er somberheid en besluitenloosheid, zoals inOrpheus' lotwaarin de dichter die eerst zong en overwon, 'de deur der waarneming' achter zich dichttrok, vervolgens een 'zoutpilaar' 'vanuit het niets' zag verschijnen en concludeerde: 'Meteen had ik een reden om/ de toekomst somber in te zien.'
Er is lethargie door het besef van algehele zinloosheid: 'Ik hoef de namen van die bloemen niet te kennen/ om te zien dat ze verwelken,/ dat ze zich in tweeën plooien.'
En er is geen liefde, zoals inSad singles:'Nee, we zullen geen liefdesgedichten meer schrijven./ Hoe ouder we worden, hoe luider we zwijgen.' Een aantal gedichten is opgedragen aan overledenen, zoals het ingetogenGinder;ook dat verklaart deels de toon.
En dan is er nog 'de burger', dat makke schaap, zoals inSheeple:'Acht miljard verloren zielen/ die allemaal hetzelfde willen. Van sommigen/ kun je de ribben tellen. Van anderen/ de onderkinnen.' Wat een klunzen, die mensen: 'Behalve jij en ik,/ natuurlijk./ Wij boeten voor hun zonden.'
Gek, als ik alles zo achter elkaar zet, denk ik opeens: wat een vrolijk geschmier! Intussen toont Declercq zich inDe weeromstuitwel degelijk een liefhebber van poëzie, met al die verwijzingen naar andere dichters, en ook de popcultuur is nog steeds een belangrijke inspiratiebron, net als in zijn eerste bundelsPerson@gesuit 1997 enZomerzot/Somersaultuit 2001.
Het is lekker dik aangezet, met heldere, metrische zinnen. Hier en daar blijft het bij een aanzet, en soms wordt het wat eentonig, maar steeds lees ik dan toch weer iets opmerkelijks.
Deze gedoemde dichter kent de traditie. Staat er wat er staat? Wie weet, maar het slotgedichtIets om vrolijk van te wordenhoudt de deur wagenwijd open: 'Ik/ schreef een gedicht/ waarvan ik wist/ dat jij het nooit ging lezen.'
MIGUEL DECLERCQ De weeromstuit Magonia, 78 blz.