Gen Z in de ruimte

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
22 augustus 2024
FILM Alien: Romulus
De Generatie Z-kids die het in de nieuweAlienfilm opnemen tegen Xenomorphs enface-huggers- even geduld - zijn vooral op de vlucht voor hun ouders: babyboomers die de aarde en planeten tot ver in de ruimte tot een hel hebben gemaakt met koloniale terreur en collectieve hebzucht. Als ditwokeklinkt in de oren van sciencefiction-fans - dat is het ook. Maar haal adem. De nieuwste aflevering van deze filmreeks, waarvan Ridley ScottsAlieneind jaren zeventig de eerste was, is slim, spannend en gruwelijk, al met al een feest om naar te kijken.
Vreemd genoeg draaide Scotts klassieker in de afgelopen jaren geregeld opnieuw in de bioscoop en om even onduidelijke redenen ging ik er dan klokslag naar toe, zelfs onlangs nog. Wat onverminderd opvalt, is hoe goed de film gemaakt is. Geen speciale maar praktische effecten, geen narratieve fratsen maar een strakke plot ondersteund door authentieke sets, de originaliteit van het ontwerp van de buitenaardse monsters en Scotts gothic visuele stijl.
Vanaf 1979 wasAlieneen blauwdruk voor iedere film waarin een monster binnen een beperkte, fysieke ruimte op mensen jaagt. Dat geldt eens temeer voorAlien: Romulusvan Fede Álvarez, een van oorsprong Uruguayaanse regisseur die recent in Hollywood is doorgebroken met goed ontvangen horrorfilms. Genadiglijk heeft Álvarez besloten om álles van Scott te kopiëren, vooral de retro-futuristische sfeer. Vierkante, beige computers met enorme toetsenborden sturen het enorme, tweedelige ruimtestation genaamd Romulus en Remus aan, waarin het groepje helden oog in oog komt te staan met de aliens. Voetnoot: in de eerste film stuiten Ripley, Sigourney Weaver en de bemanning van de Nostromo op een nest eieren waaruit face-huggers komen, die mensen insemineren om via een in de borst geforceerd geboortekanaal het leven te schenken aan Xenomorph-monsters.
Hiermee kampen nu ook Rain (Cailee Spaeny) en haar 'broer' Andy (David Jonsson), een androïde. Ze belanden met hun vrienden op het ruimtestation, omdat ze naar een verre planeet willen ontsnappen. Hun eigen planeet is onbewoonbaar geworden door de mijnbouwactiviteiten van multinational Weyland-Yutani. Álvarez windt er geen doekjes om: vlak voor vertrek toont hij een archaïsch, voor ons herkenbaar beeld van een werker bedekt met mijnstof, in zijn hand een kanarie in een hok. 'We gaan niet dezelfde fouten maken als onze ouders', zegt Rain tegen Andy.
Zoals hun vrienden zijn Rain en Andy in een constante staat van depressie. Eenmaal in gevecht met de aliens zijn ze er wel toe in staat elkaar te helpen, waarbij Rain zich een verfrissende held toont. Ze is geen geseksualiseerde vechtmachine zoals Weaver in Scotts film, maar een kwetsbare jonge vrouw. Gen Z: ze hebben het zwaar, staan onder enorme stress, kunnen zich moeilijk concentreren. Maar ze blijken behoorlijk weerbaar. En ze confronteren hun demonen.
Gawie Keyser
Nu te zien
20th Century Studios | Rain Carradine (Cailee Spaeny) in Alien: Romulus. Regie Fede Álvarez