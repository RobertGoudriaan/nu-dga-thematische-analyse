Lezersoproep Op weg naar een betere toekomst

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
29 september 2022
Wie iedere weekDe Groene Amsterdammeropenslaat, kan de toekomst somber in gaan zien. Van de klimaatcrisis tot de stikstofcrisis, van de energiecrisis tot de woningcrisis, en dan is er ook nog het vooruitzicht van een peperdure winter. Maar er zijn ook genoeg positieve ontwikkelingen te ontwaren. Reden voor de redactie vanDe Groeneom het vizier daarop te richten: op de stappen en stapjes in 2022 naar een betere toekomst.
Om al een paar voorbeelden te noemen: deze zomer waren er dagen dat alle energie in Nederland afkomstig was van zonnepanelen en windmolens. De Oekra√Øense vluchtelingen werden met open armen ontvangen. De vakbond lijkt terug van weggeweest en internationaal is het burgerberaad over het klimaat in opmars. Amerika perkte het recht op abortus in, maar in andere landen werd abortus juist uit het wetboek van strafrecht gehaald. In Singapore werd het homohuwelijk ingevoerd en tijdens de Academy Awards werden voor het eerst in de geschiedenis twee vrouwen genomineerd voor de categoriebest director.
In ons eerste decembernummer lichten we de zeven mooiste ontwikkelingen van 2022 eruit. We vragen u om met ons mee te denken. Die ontwikkelingen kunnen spelen op het gebied van klimaat en politiek, samenleving en cultuur, in Nederland en in de wereld. Het kan gaan om een project, een technologische doorbraak, een nieuwe wet, de uitslag van een verkiezing - we kijken graag zo breed mogelijk.
Mail uw suggestie - een concrete positieve ontwikkeling plus motivatie van maximaal tweehonderd woorden - voor 31 oktober naarbeteretoekomst@groene.nl
De beste inzendingen worden beloond met een boek.