Twijfelaar

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
14 november 2024
FILM Conclave
Een roman over de ins en outs van een pauselijke opvolging is nog tot daaraan toe, zeker als die geschreven is door de Engelse auteur Robert Harris die uitblinkt in intelligente historische fictie, zie onder meerAn Officer and a Spy(2013). Maar een film over een conclaaf? Hoe kan zo'n verhaal visueel ooit spannend zijn? Regisseur Edward Berger, die Erich Maria Remarques oorlogsromanIm Westen nichts Neues(1929) recent succesvol verfilmde, heeft de oplossing: zijnConclave,naar Harris' roman uit 2016, is een schoolvoorbeeld van klassiek filmmaken, met een carrièrebepalende performance door Ralph Fiennes in de rol van de decaan aan het hoofd van het zooitje ongeregeld in de hermetisch van de buitenwereld afgesloten Sixtijnse Kapel in het Apostolisch Paleis van Vaticaanstad.
Wat zijn deze kardinalen toch corrupte sloebers; je ziet de bui al hangen als ze buiten het paleis roken als ketters en de peuken vervolgens op de klinkers uitstampen. Geen wonder dat kardinaal Lawrence (Lomeli in de roman), die het conclaaf in goede banen moet leiden, twijfelaar ten top is. Hij shockeert de kardinalen met een openingstoespraak waarin hij niet het geloof centraal stelt, maar de wijze waarop dat alleen maar kan bestaan als er ook twijfel is. Dit gaat er bij de haviken niet in, zeker niet de belangrijke kanshebbers op het pausschap, voorop de Italiaan Tedesco (Sergio Castellitto) en de Canadees Tremblay (John Lithgow). Maar de decaan komt met een eigenpowerplay- geheime informatie over het doen en laten van met name Tremblay.
Hoe vertaal je dit naar het grote scherm? Goedbeschouwd ís Vaticaanstad al 'visueel spannend'. Die rode gewaden van de kardinalen. En in de Sixtijnse Kapel, Michelangelo'sHet laatste oordeel.Maar zonder ook een visueel spannendverhaalis er geen film. Harris' brontekst is op dit punt geen hulp. Geen woord te veel gebruikt hij, wat zijn boeken intens leesbaar maakt: geen uitgebreide beschrijvingen van een omgeving of het uiterlijk van een personage, alleen van wat er gebeurt, wat de personages doen en hoe dat de plot raakt. Dit vraagt om een klassieke benadering: een verhaal vertellen via beelden waarvan er niet één te veel is. Regisseur Berger toont met close-ups van gestreste gezichten, vooral die van Lawrence, de kern van het verhaal: een crisis van het geloof, niet in God maar in de Kerk.
In zijn performance laat Fiennes een imposant bereik zien; hij gaat moeiteloos van angst en woede naar wanhoop en empathie. Deze diepte in zijn acteerwerk heb ik eerder alleen op het podium gezien. Juist het toneelachtige aanConclave- veel dialogen, de setting binnenshuis - stelt hem ertoe in staat te laten zien wat hij echt kan. En dat is véél. Poets maar alvast een Oscar op voor Ralph Fiennes.
Gawie Keyser
Nu te zien
Focus Features | Kardinaal Lawrence (Ralph Fiennes) in Conclave