Stoppen met praten Rebekka de Wit

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
28 november 2024
Ze vertelde dat ze veel gesprekken had gevoerd, ruzie ook, radiostilte, de uitwisseling van duizenden artikelen, maar dat dat allemaal niet hielp. Ze heeft nu - min of meer - geaccepteerd dat haar moederchemtrailsziet als ze samen naar de lucht kijken. Ze praten niet echt meer, zitten dicht bij elkaar, als twee oude vissers, zei ze.
In een recenteThis American Lifeaflevering was er een reportage te horen van een koppel, Dick en Emily, 24 jaar getrouwd, ooit verliefd geworden tijdens het zingen van gospelliedjes in het koor. Elke ochtend drinken ze samen koffie en checken ze naast elkaar hun e-mails. Hij is geabonneerd op de nieuwsbrief vanThe Epoch TimesenBreitbart Newsen zij opThe New York TimesenThe Atlantic.
(Tussen veel koppels is dit blijkbaar aan de hand, waardoor de Democraten overal memes en stickers het internet op slingerden met daarop de tekst:Voting is private).
In 2020 geloofde Dick dat de verkiezingen gestolen waren en vanaf toen werd het echt onwerkbaar tussen hen. Zij wilde niet meer met hem praten. Hun huwelijk hing aan een zijden draadje en ze zochten naar iets dat ze samen konden lezen. Ze vonden het inTangle,een nieuwsbrief van Isaac M. Saul.
Elke dag wordt er een politieke kwestie behandeld, (is er tijdens de verkiezingen van 2020 gefraudeerd, bijvoorbeeld), en Isaac M. Saul laat vervolgens alle linkse en rechtse argumenten zien uit alle verschillende media.
Isaac Saul komt in de reportage ook aan het woord, en als hem wordt verteld dat zijn nieuwsbrief een huwelijk heeft gered, een gemeenschappelijke horizon creÃ«erde voor twee oude mensen die zielsveel van elkaar houden, vrij letterlijk eigenlijk omdat ze nu naar hetzelfde scherm staren, moet hij huilen.
De hoeveelheid tijd die ik de laatste jaren van mijn leven heb doorgebracht met het fundamenteel oneens zijn met een ander, de dingen, de uitspraken, is niet meer te overzien. Te veel, zou ik zeggen. Ik denk dat er een verband zit tussen zo vaak een fundamenteel gevoel van oneens-zijn ervaren, en een fundamenteel gevoel van eenzaamheid en je kunt van eenzaamheid nooit precies weten waar het toe aanzet. (Bij mijn buurvrouw bijvoorbeeld tot het voeden van een zwerm kauwtjes. Negen potten pindakaas gaan er op een dag doorheen, waardoor ik al regelmatig ben ondergescheten, zittend in mijn tuin.)
Drie mensen heb ik in mijn directe omgeving met wie ik veel samen naar de lucht keek, mensen die zo dichtbij waren dat ik soms dacht dat we een bloedsomloop deelden, die geloven dat de overheid een stel reptielen is. Ik vond het een steengoede vergelijking ooit, ik vond het allemaal ook behoorlijk reptielachtig, maar na verloop van tijd bleek dat zij het nooit als vergelijking zagen.
Een tijd geleden dacht ik nog: verdrietig dat die ander is afgesneden van dat grotere verhaal - wat misschien alleen maar betekent: afgesneden zijn van een gemeenschappelijke vorm van vertrouwen. Nu denk ik: afgesneden zijn is wederkerig, als zij het zijn, ben ik het ook. Het is een chaos en we praten niet meer. Ik vind woorden steeds onwerkbaarder worden, misschien omdat er elke keer zoveel woorden de wereld in worden geslingerd.
Ik was moe in ieder geval, afgelopen week. We moeten opnieuw beginnen, dacht ik steeds.
Ergens bij het koor, net voor het moment dat we verliefd werden op degene die naast ons stond te zingen.