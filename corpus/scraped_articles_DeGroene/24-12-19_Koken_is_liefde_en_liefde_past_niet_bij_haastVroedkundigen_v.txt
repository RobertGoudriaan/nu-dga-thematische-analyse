'Koken is liefde, en liefde past niet bij haast' Vroedkundigen van het nieuwe (17) Meera Sodha's tedere activisme

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
19 december 2024
Haar vegan en vegetarische recepten zijn tongstrelend én hartverwarmend. Meera Sodha geeft haar Indiase roots alle ruimte in haar kookboeken. 'Voedsel bevat ook geschiedenis, traditie, cultuur en nostalgie.'
Er is weinig dat zo intiemen essentieel is, dat zoveel geluk en bevrediging schenkt, en dat tegelijk zo alledaags en banaal is: eten. Iedere dag kiezen wij uit de duizenden ons ter beschikking staande voedingsmiddelen die ingrediënten en gerechten die traditie, gewoonte, levensstijl of trek ons influisteren. En dus is het woord 'kiezen' hier eigenlijk niet op zijn plaats. Het is eerder socialisatie of trouw aan wat we kennen en dus meestal onbewust.
De moderne, reflexieve keukenprins laat zich echter steeds minder beperken door wat de traditie of zijn moeder hem heeft geleerd en creeert steeds vaker zijn eigen tradities, die hij, als een soort culinaire antropoloog, bijeenscharrelt uit die van anderen, soms ver weg.Fusionheet het in het moderne kookschrijven. Ofbricolage,zoals de Franse antropoloog Claude LeviStrauss het noemde. Om je wegwijs te maken in de schier oneindige combinatiemogelijkheden die het post-traditionele koken je biedt, heb je echter een gids nodig, iemand die je op basis van zijn of haar stem en stijl en je eigen kook- en eetervaringen vertrouwt.
De 'onzekerheid' van de moderne kok wegnemen, is dan ook dé functie die de vele kookprogramma's en kookrubrieken vervullen. Het heeft van sommige kookprogramma's kijkcijferkanonnen gemaakt en van sommige kookschrijvers ware beroemdheden, wier kookboeken in menige keuken trots de boekenplankjes sieren. Op die manier is de Britse kookschrijver Jamie Oliver in de late jaren negentig ook in Nederland een beroemdheid geworden. In de jaren nul gevolgd door de Brits-Israëlische kookschrijver Yotam Ottolenghi, met kookboeken met titels alsSimpel,FlavourenComfortdie in talloze Nederlandse huishoudens te vinden zijn. Waaronder het mijne.
Sinds ik in een veganistisch gezin terecht ben gekomen, verantwoordelijk ben geworden voor het dagelijkse koken en al doende mijn eigen culinaire 'talent' heb ontdekt, ben ik een verwoed lezer geworden van de kookrubrieken van de vele kookschrijvers die het Britse dagbladThe Guardianin dienst heeft. Niet alleen beroemdheden als Ottolenghi, maar ook koks als Nigel Slater, Thomasina Miers, Ixta Belfrage, Rukmini Iyer, Rachel Roddy en nog veel meer. Na verloop van tijd ga je herkennen dat ze allemaal hun eigen specialiteiten hebben: ontbijt, baksels, diners, soepen,stews,pasta's, tortilla's. En hun eigen regionale voorkeuren: Italiaans, Mediterraan, Noord-Afrikaans, Mexicaans, Zuidoost-Aziatisch, Libanees, Indiaas. Het zijn er zo veel datThe Guardianer in april dit jaar een speciale app voor heeft gelanceerd,Feastgeheten, waarmee die immense culinaire bibliotheek die de krant inmiddels heeft opgebouwd met één druk op de knop ontsloten kan worden, doorzoekbaar op gerecht, ingrediënt of auteur. Het gemak dient de kok.
In mijn gezin is er één die er met kop en schouders bovenuit steekt - wat ons betreft. Dat is de Brits-Indiase kookschrijver Meera Sodha. Haar gerechten zijn eenvoudig te bereiden; bevatten een beperkt aantal ingrediënten, die in iedere supermarkt zijn te krijgen; kosten weinig geld en tijd; zijn avontuurlijk; bestrijken vrijwel alle keukens waar nog een vitale plantaardige traditie bestaat; zijn zo onbewerkt mogelijk; zijn meestal veganistisch en soms vegetarisch, en in dat geval makkelijk veganistisch te maken, en zijn - in één woord - verrukkelijk. En - ook heel belangrijk - ze lukken altijd.
Alleen als je een bijzonder culinair talent bezit, leveren eigen improvisaties namelijk lekkere maaltijden op. Zo'n talent bezit ik niet: verder dan wat meer chili's, wat meer knoflook en wat minder vocht ga ik niet. Ik ben meer van het reproductieve koken, niet van het creatieve koken, zeg maar. En dus gaat het goed zolang ik me aan het spoorboekje van de gids houd. Sodha heeft in elk geval in onze keuken bewezen een uitzonderlijk betrouwbare gids te zijn. Bij voorkeur serveer ik mijn gezin en vrienden dan ook haar gerechten.
Eten is niet alleen een esthetische ervaring.Het is ook een bron van geluk, betekenis en identiteit. Maaltijden zijn sociale gebeurtenissen die niet alleen structuur geven aan het dagelijkse geven (ontbijt, lunch, diner) maar vervullen ook een belangrijke functie in het ontwikkelen van
vormen van sociabiliteit die de bouwstenen zijn van een vitale samenleving. Zoals de Duitse filosoof Jürgen Habermas ooit het koffiehuis aanwees als de plek waar onze democratie is geboren, zo zou je de eetkamertafel waar je met gezin, familie en vrienden aan eet kunnen aanwijzen als de plek waar het individu zichzelf leert kennen als onderdeel van een gemeenschap met gedeelde waarden, ervaringen en geschiedenissen. Alleen, in het blauwe schijnsel van een opengeklapte laptop een opgewarmde magnetronmaaltijd verorberen, is een alarmsignaal voor extreme individualisering en sociale anomie:eating alone,om de titel van het beroemde boek van Robert Putnam,Bowling Alone,te parafraseren.
En maaltijden zijn dragers van culturele identificatie. 'Je bent wat je eet' geldt voor iedereen die zijn eetgewoontes gebruikt om zichzelf te beschrijven, van veganist en vegetariër tot ketonist, paleotariër en de, steeds vaker agressief beleden, contra-identiteit van de carnist of vleeseter. Net als muzikale voorkeur, kledingstijl, haardracht, boekenkast en politieke affiliatie is wat je eet, om met de Franse socioloog Bourdieu te spreken, onderdeel van je portfolio aan 'cultureel kapitaal', waarmee je je afzet tegen andere sociaal-economische klassen en je je bekent tot je eigen klasse of tot de klasse waar je aspiraties naar uitgaan. Defoodieis vrijwel altijd academisch geschoold, woont in de stad, is een kenniswerker, en beschikt vaak over een meer dan gemiddeld inkomen. En uiteraard is er TikTok of Instagram om het te etaleren.
Maar ook is voedsel via de band van de overdracht tussen de generaties een drager van tradities en nostalgische verlangens naar een eerdere, zuiverder, minder ultrabewerkte tijd. Hoe vaak hoor je mensen niet verzuchten dat iets net zo smaakte als de gerechten die hun moeders of grootmoeders altijd maakten? Het is in de onvergetelijke tekenfilmRatatouillede poort naar de kindertijd van de criticus Anton Ego. En daarachter resoneert dan vaak het bredere thuisgevoel van nationale of lokale culinaire tradities: van zuurkool met worst en draadjesvlees totpasta carbonaraentiramisù. En dan zijn er vervolgens de Franse aoc's en Italiaanse doc(g)'s om het allemaal wettelijk te formaliseren. Oftewel, met je voedingsvoorkeuren betoon je je trouw aan een historisch gegroeide gemeenschap en geef je aan de bijbehorende waarden te delen, of in ieder geval te respecteren. Of je je dat nu bewust bent of niet.
Terwijl historisch onderzoek tegelijk leert dat er meestal weinig traditioneel is aan dit soort typisch nationale gerechten. Dat het negen van de tien keer om relatief prille 'bedachte tradities' gaat, verzonnen door slimme culinaire entrepreneurs, vaak met machtige belanghebbenden uit de voedselindustrie op de achtergrond. Neem de vaderlandse trots op zuivelproducten. Zoals Jop de Vrieze in dit weekblad aan de hand van de controverse over het boekMelk, de witte slopervan de Amerikaanse wetenschapsjournalist Alissa Hamilton heeft laten zien, is onze melkgewoonte niet traditioneel maar een product van de industrialisering van de vleesindustrie na de Tweede Wereldoorlog. En is het niet geworteld in biologische noodzaak maar in slimme marketing. Doodgegooid zijn wij Nederlanders immers met 'Joris Driepinter', 'Melk is goed voor elk', en 'Melk, de witte motor': een verzonnen traditie met verstrekkende gevolgen, zo leert de huidige stikstofcrisis.
Meera Sodha brak tien jaargeleden door metMade in India,dat meteen het Britse kookboek van het jaar werd en ook in Nederland veel succes had. Geboren in het landelijke Lincolnshire, waar haar ouders na omzwervingen in het Britse Oeganda waar zij in augustus 1972 door de dictator Idi Amin uit waren verdreven, waren neergestreken, bleek de jonge Meera niet bijster geïnteresseerd in de culinaire magie van haar moeder. Huiswerk maken en studeren waren belangrijker in dit Indiase migrantengezin. De omslag kwam toen ze naar Londen toog om te gaan studeren, schreef ze inThe Guardianin 2014. In een Indiaas restaurant vroegen vrienden haar om hen door de menukaart te loodsen. Plotseling besefte ze dat ze haar hele leven weliswaar Indiaas had gegeten, maar geen benul had van namen, ingrediënten en smaken. Alsof ze al die tijd blind door het leven was gegaan.
Het zou het begin worden van een etnografie van de keuken van haar moeder. Iedere keer dat ze thuis was, stond ze met een notitieboekje naast haar kokende moeder en tekende ze de geheimen op van de ingewikkelde chemische processen die we koken noemen. En uiteraard kleefden aan die geheimen herinneringen, gebeurtenissen, plaatsen, tijden en anekdotes. Die uitgeschreven recepten, vermengd met de bijbehorende verhalen en herinneringen, zouden de grondstof worden voor haar eerste kookboek en het fundament voor de boeken die zouden volgen. 'Het verleden terughalen met voedsel', kopteThe Guardianboven een recensie vanMade In India.
En zo zou het blijven. Puur India,haar eerste volledig vegetarische kookboek waarin ze de groentegerechten verzamelde die de hindoeïstische keuken van haar moeder en grootmoeder domineren, verscheen twee jaar later. Het werd opnieuw een veelgeroemde kaskraker. In het voorjaar van 2017 kwam er uit het niets een belletje van de eindredactrice van het zaterdagmagazine vanThe Guardian:of ze iedere week een veganistisch recept voor de krant wilde verzorgen. De veelgelezen columnNew Veganwas geboren. 'Nieuw' omdat, zo schreef Sodha in haar eerste bijdrage, zij niet geloofde in hokjes. Dogmatisme is haar vreemd. 'Ik zal het veganisme er niet inrammen', schreef ze, 'maar lezers slechts laten zien hoe verrukkelijk het kan zijn.'
Drie jaar later lag erAzië,een bundeling van haar vegetarische en veganistischeGuardian-recepten, die, zoals de titel al aangeeft, de grenzen van India al lang waren gepasseerd, omdat, zoals Sodha in haar eerste column schreef, lekker eten zich nu eenmaal niets van grenzen aantrekt. Het was mijn eerste kennismaking met Sodha, die vanaf dat moment mijn culinaire steun en toeverlaat zou worden; mijn 'kookmoeder' zou ik haar noemen in het Zoom-gesprek dat ik met haar had.
Tot het begin 2022 ineens stil om haar heen werd. Maanden later meldde ze zich weer met een Pakistaanse aardappel-en-spinazie-curry en vertelde ze haar lezers dat ze er even tussenuit had gemoeten. Haar perfectionisme had haar plezier in koken en zelfs eten verpest.
'Een paar jaar geleden', zo schrijft ze in haar laatste, zojuist verschenen kookboek, 'verloor ik mijn liefde voor voedsel.' In de tien jaar waarin koken haar werk was geworden, was ze uit het oog verloren waarom ze kookte. Het was allemaal te mooi, te veel, te veel op effectbejag gericht geworden. Ze moest terug naar de basis, naar koken uit liefde voor je naasten, niet om esthetisch te plezieren, maar om te zorgen.
Uit die crisis is Bij Meera aan tafelgeboren. Opnieuw een herontdekking van het verleden. Deze keer niet dat van haar moeder of grootmoeder of van Oeganda of Gujarat, de noordwestelijke deelstaat van India waar haar familie vandaan komt. Maar van haar eigen verleden: terug naar de essentie van het koken.
De gerechten zijn opnieuw een lust voor oog, neus en tong, zijn opnieuw volledig veganistisch en vegetarisch, komen opnieuw uit alle denkbare culinaire tradities en zijn opnieuw ingebed in veelzeggende persoonlijke anekdotes. Grasduinen in Sodha's kookboeken is altijd ook grasduinen in haar biografie, alsof je tijdens het koken naast haar staat en haar hoort vertellen wat ze doet.
Als eten zoveel esthetisch genot brengt, zo belangrijk is voor lijf en leden, en het verzinnen van gerechten zo'n complexe kunst van combineren is, waarom behoort het dan niet tot de zeven Hoge Kunsten, vraag ik haar per Zoom ter gelegenheid van de Nederlandse uitgave vanBij Meera aan tafel.
Waarom nemen we architectuur, literatuur, muziek, film, toneel, ballet en beeldende kunst wel serieus en koken niet? Maaltijden bestaan immers uit zeer complexe combinaties van smaken, geuren, structuren, geluiden en kleuren en bespelen meer zintuigen dan welke kunstvorm ook. Hoort koken daar niet juist ook bij?
'Nee', zegt ze meteen met nadruk, 'laten we eten en koken niet opsluiten in reservaten van Hoge Cultuur die bewaakt worden door Hogepriesters van de Goede Smaak! Bewaar me. Koken en goed eten moeten democratisch zijn, moeten beschikbaar zijn voor iedereen, en iedere burger zou toegang moeten hebben tot goed eten, niet alleen de snobs of defoodies. Natuurlijk moeten we goed voedsel waarderen en moeten we beseffen wat een privilege het is om toegang te hebben tot goed voedsel.
Ik ben opgegroeid in het rurale Lincolnshire. Daar komt dertig procent van het Britse voedsel vandaan. Ons huis was omringd door aardappelvelden, velden met bloemkool, prei en bladgroenten, en varkens. En mijn moeder slaagde er iedere avond in om deze eenvoudige groentes te laten zingen. In principe zijn deze ingrediënten beschikbaar voor iedereen. Je hebt niet veel geld nodig om ze te kopen. En iedereen kan er in principe iets heerlijks van maken. Er is niets ingewikkelds aan koken: iedereen kan het. Waar het misgaat is wanneer multinationals zich tussen ons en deze velden nestelen en ons ultrabewerkt voedsel gaan verkopen, dat lang niet zo voedzaam en smakelijk is als de oorspronkelijke ingrediënten zijn. Snelle bevrediging, dat is wanneer het misgaat.
We moeten weer herontdekken hoeveel plezier er schuilt in het plannen van een maaltijd, het wassen van groenten en kruiden, het snijden ervan, het mengen van de specerijen en het bij elkaar brengen en bewerken van de ingrediënten, het zachtjes laten garen en karamelliseren. Dat is in ieder geval wat ik voor dit nieuwe boek heb moeten herontdekken: koken is liefde en liefde past niet bij haast, bij het vijf-minuten-recept, bij de kant-en-klaar-maaltijd, de magnetron. Daar zijn tijd en aandacht voor nodig.'
Ben je niet eigenlijk een romanticus?
Lacht: 'Ja, ik denk dat ik dat ben. Ik ben een sensueel persoon, hou ervan om de ingrediënten die ik gebruik aan te raken, eraan te ruiken, te genieten van de aardklonten die er soms nog aan hangen. Dat is mij veel liever dan al die bijtklare, in plastic verpakte wortels, tomaten, komkommers die je in de supermarkt ziet liggen. Die hele basale kennis, over hoe aubergines groeien, waar selderij vandaan komt, hoe bieten groeien: die kennis is bij veel mensen teloorgegaan, verstopt achter de productieketens en de marketing van supermarkt en groothandel.'
Je hebt nooit formeel kookonderwijs gevolgd, toch?
'Nee, ik ben kok geworden door simpelweg naast mijn moeder te staan en in te ademen wat zij deed. In zekere zin is het de traditionele manier van leren koken. Een die past binnen die typisch Indiase orale traditie van het doorgeven van recepten van, meestal, moeder op dochter. En daar horen ook prachtige metaforen bij: dechapati (een Indiase pannenkoek - ee)moet zo zacht zijn als je oorlelletje. Dus niet in de vorm van maten, gewichten en wat ermee te doen: kneden bijvoorbeeld. Maar in de vorm van beelden en metaforen die je kunt onthouden en die je de geest van het gerecht meegeven, niet de letter. Dat hoort bij het thuis koken, voor je geliefden. Professioneel koken is anders: veel formeler, afgemeten, met een grote nadruk op presentatie, zoals de timbaaltjes en de gekleurde sausveeg op het bord, die je plotseling in ieder restaurant aantrof. Daar heb ik niet zo veel mee.'
Maar eten is niet alleen romantieken esthetiek, het is ook politiek. Wat wij eten gaat gepaard met wat milieu-economen 'externaliteiten' noemen: interne en externe, medische en ecologische. Eén keer een gezonde maaltijd vervangen door fastfood kan geen kwaad. Maar als fastfood een gewoonte wordt, doemen aan de horizon van onze levens al snel de welvaartziektes op, zoals de documentaireSupersize Mevan Morgan Spurlock uit 2004 indringend liet zien. Twintig jaar later is vrijwel overal de zwaarlijvigheid aan het toenemen, ook in Nederland. En is het zonneklaar dat er een oorzakelijk verband bestaat tussen te veel vlees en te veel ultrabewerkt voedsel aan de ene kant en zwaarlijvigheid, hartaandoeningen en verschillende vormen van kanker aan de andere.
De 'vleesrevolutie', zoals het in de wetenschappelijke literatuur heet, begon eind negentiende eeuw in de slachthuizen van Chicago, breidde zich in de tweede helft van de twintigste eeuw uit over het Mondiale Noorden en kreeg in de 21ste eeuw ook steeds grotere delen van het Mondiale Zuiden in haar greep. Met de gouden bogen van McDonald's als iconische wegbereiders. At de wereld in 1990 nog pakweg 155 miljoen ton aan vlees per jaar, in 2023 was dat meer dan verdubbeld tot 350 miljoen ton. Vooral door de scherp gestegen consumptie van vlees in het Mondiale Zuiden. Waarbij het gestandaardiseerde vleeskuiken(gallus gallus domesticus)het hyperintelligente varken van de eerste plaats verdrong. Langzaam is de naoorlogse westerse norm van 'iedere dag vlees' over de planeet geschoven en heeft ook in het Mondiale Zuiden de overwegend plantaardige keuken weliswaar niet verdreven, zoals het zendelingswerk van Meera Sodha aantoont, maar dan toch in elk geval overwoekerd. Vleesconsumptie als mensenrecht, hoe recent het overwegend carnivore menu en hoe ecologisch onhoudbaar het ook is.
De ecologische gevolgen ervan zijn namelijk niet mis. De website Our World in Data, die het precies bijhoudt, draait er niet omheen: de geïndustrialiseerde vleesproductie is een ecologische ramp - om van het dierenleed maar niet te spreken. Ruim een kwart van de mondiale CO2-uitstoot komt voor rekening van de vleesindustrie. De productie van een kilo rundvlees gaat gepaard met honderd kilo aan koolstofuitstoot, tegen minder dan een kilo uitstoot voor een kilo bonen. Pakweg de helft van het landoppervlak wordt in beslag genomen door veeteelt, en door landbouw gereserveerd voor het voeden van dat vee (sojateelt), en drukt daarmee bossen, wouden en andere koolstofvangers weg. Landbouw en veeteelt leggen beslag op ruim tweederde van de beschikbare, schaarse zoetwatervoorraden. Meer dan negentig procent van de biomassa van zoogdieren wordt gevormd door productiedieren, met dramatische gevolgen voor de biodiversiteit. En ruim tachtig procent van de waterverontreiniging komt door emissies en deposities uit de landbouw en veeteelt.
De conclusie dat de mensheid om wille van de kwaliteit van haar eigen leefomgeving letterlijk op haar schreden moet terugkeren - terug naar het overwegend plantaardige dieet van vóór de industrialisatie - ligt dan ook voor de hand. En wordt door steeds meer instellingen en organisaties ook daadwerkelijk getrokken. Het ipcc presenteerde niet lang geleden een duurzaam norm-dieet, waarin voor vlees en vis nog slechts een marginale rol is weggelegd als leverancier van proteïnen. Het toonaangevende tijdschriftNaturebetoogde onlangs hetzelfde: willen wij onherstelbare klimaatontwrichting en soortenverlies voorkomen, dan zullen wij het landbeslag van onze voedselproductie moeten terugbrengen en dat betekent onherroepelijk dat we meer en vaker veganistisch zullen moeten leren eten.
Vanwege deze 'externaliteiten' is voedsel steeds meer een politiek onderwerp geworden, dat op een ingewikkelde manier terecht is gekomen in de polariserende cultuuroorlogen van deze tijd. Het is dan ook niet voor niets dat zowel het ipcc als het stuk inNatureervoor terugdeinst om het beestje bij de naam te noemen: nergens beschrijven de auteurs wat zij voorstellen als een veganistisch of vegetarisch dieet. Te polariserend. Het illustreert de gevoeligheid voor iedere vorm van normering die indruist tegen de neoliberale keuzevrijheid van de consument, ook al is die 'keuze' voor vlees de uitkomst van decennia van socialisering door de vlees- en voedingsmiddelenindustrie.
'Vlees moet op rantsoen',kopteDe Telegraafop 15 januari 2019 in reactie op de klimaatplannen van Rutte 3. De honderden reacties eronder leerden dat het voorstel om dierlijke eiwitten meer en plantaardige eiwitten minder te belasten de druppel was die de emmer van gramschap over groeiende onzekerheid en jarenlange politieke verwaarlozing deed overlopen. Drie jaar later deed hetADhet nog eens dunnetjes over. De kop boven een stuk over een voorgenomen vleesheffing luidde: 'Blijf van mijn gehaktbal en mijn tournedos af!'
Zoals de Wageningse onderzoekers Michielsen en Van der Horst in 2022 hebben laten zien, passen dit soort nieuwsberichten en de reacties die zij opleveren naadloos in het groeiende anti-elitarisme onder Nederlandse burgers. Net als in de discussie over Zwarte Piet is er niet langer sprake van een collectief gesprek over vooren nadelen en hoe nu verder, met respect voor elkaars gevoeligheden, maar is het terechtgekomen in een polemiek waarin scherp van elkaar verschillende waarden en identiteiten pal tegenover elkaar staan. En uiteraard bleek het tijdens de campagne voor de Provinciale-Statenverkiezingen van 15 maart 2023 een uiterst vruchtbare humuslaag om traditie, vlees, mannelijkheid en vrijheid te vermengen met boer, provincie, authenticiteit en voedselzekerheid en 1,4 miljoen kiezers te verenigen achter anti-Den Haag-woede.
Hoe staat het met je eigen veganisme?
'Ik groeide op in een voornamelijk vegetarisch gezin. Wij Sodha's komen oorspronkelijk uit Gujarat, een deelstaat in het noordwesten van India, met een overwegend hindoeïstische populatie. Volgens het hindoeïstische geloof zijn we gehouden aan het principe vanahimsa:respect voor en geweldloosheid jegens alle levende wezens. In de jaren zestig verhuisden mijn grootouders naar Oeganda en daar begon mijn grootvader een voorkeur te ontwikkelen voor typisch Oegandese gerechten, met antilopevlees en nijlbaars. Toen we vervolgens in Engeland terechtkwamen, greep mijn moeder daar af en toe op terug. En dus werd ik wat je tegenwoordig een flexitariër noemt: iemand die meestal vegetarische of veganistische gerechten eet maar dat één of twee keer per week afwisselt met vlees of vis.
En dat doe ik nog steeds: meestal vegetarisch en soms wat vis. Rood vlees heb ik afgezworen: ik hou van dieren. Dus ik ben geen vegan. En dat heeft ook voordelen. Doordat ik het mondgevoel en de smaak van vlees ken, ben ik misschien beter in staat om veganistische alternatieven te bedenken die het mondgevoel van vlees benaderen en dezelfde mate van bevrediging geven. De eerlijkheid gebiedt mij te zeggen dat ik ook een hekel heb aan dit soort labels. Het probleem met voedsel is dat het niet alleen een uitdrukking is van je politieke ideologie, maar ook geschiedenis, traditie, cultuur, nostalgie bevat.
In 2015 zag ik veel van mijn vrienden in Londen worstelen met vegetarisme en veganisme. Het was de tijd waarin initiatieven alsveganuary (populaire Britse campagne om in de maand januari veganistisch te eten - ee)voor het eerst populair werden. De meesten vervingen simpelweg hun stuk vlees of vis door een vleesvervanger. En ik dacht: dat is zonde, want er zijn zoveel verrukkelijke veganistische gerechten in culinaire tradities die nog niet verwesterd zijn. Waaronder de Indiase, met zijn duizend jaar oude vegetarische traditie, waarin niet een stuk vlees het hoofdnummer is maar groenten als wortels, aubergine of bloemkool. Die kennis wilde ik delen, om te helpen. Dat werdPuur India,mijn eerste, uitsluitend vegetarische kookboek.'
Zie je jezelf als een activist?
'Ik denk dat ik dat ben, ja. Niet iemand die zich daarop laat voorstaan, maar door mensen via mijn gerechten en kookboeken te verleiden zelfbewuster te koken, te leren dat groente niet een bijgerecht is, maar uitstekend een maaltijd kan dragen, mits juist bereid en mits juist gekruid. Daarmee verruim ik hun culinair repertoire. Ook al moet je met je auto naar je werk, woont je familie aan de andere kant van de wereld en moet je dus vliegen, je kunt nog altijd drie keer per dag voor de gezonde, de duurzame, de diervriendelijke optie kiezen. Dat is voor mij een grote bron van hoop. Je mag me een tedere activist noemen. Niet drammerig, maar zacht. Niet door te verbieden, maar door te verleiden.'
Twee jaar geleden sprak ikvoor deze serie de collega-columnist van Meera Sodha bijThe Guardian, de bioloog en activist George Monbiot, over zijn grote plan voor de mondiale voedselvoorziening dat hij had uitgewerkt in zijnRegenesis-boek. Het uitgangspunt van dat plan was tweeledig. Ten eerste dat ons huidige voedselsysteem - grootschalige, geïndustrialiseerde vleesproductie - weliswaar genoeg voedsel produceert om de mensheid te voeden, maar dat op een manier doet die onverenigbaar is met de ecologische draagkracht van onze planeet.
Ten tweede dat alle bekende alternatieve vormen van eiwitproductie - organisch, biologisch, regeneratief - weliswaar duurzamer zijn maar zoveel lagere opbrengsten hebben dat we er nooit in zullen slagen er de straks elf miljard bewoners van deze planeet mee te voeden. Het ei van Columbus dat Monbiot vervolgens uit de hoge hoed toverde, was precisiefermentatie, waarmee kunstmatig vrijwel onuitputtelijk proteïnen konden worden geproduceerd die als basisgrondstof zouden kunnen dienen voor een schier oneindige hoeveelheid ingrediënten.
In het boek beschrijft Monbiot hoe hij er een soort omelet van krijgt voorgeschoteld die precies leek op een echte omelet. Toen ik hem vertelde dat ik het allemaal weinig appetijtelijk vond, moest hij hard lachen en antwoordde hij: 'Ik begrijp dat je verleid wil worden, maar ik kan op dit moment nog niet beschrijven welke fantastische gerechten je in elkaar kunt zetten met gefermenteerde bacteriën, omdat die gerechten simpelweg nog niet bestaan... Ik kan dan ook niet wachten tot topkoks als Meera Sodha, Yotam Ottolenghi en Thomasina Miers hun creatieve culinaire breinen loslaten op de hoogwaardige, makkelijk te bewerken proteïnes en vetten die je met precisiefermentatie kunt maken. Ik voorspel je dat ze met gerechten zullen komen waar we nu niet van kunnen dromen.'
Zou je de uitdaging van George Monbiot willen aannemen?
'Er zijn uiteraard al een groot aantal vleesvervangers beschikbaar. Maar ik ben vooralsnog niet van plan ze in mijn recepten te verwerken. Vind ik het een interessante ontwikkeling? Ja. Denk ik dat ze een rol kunnen spelen in onze toekomstige eiwitbehoeftes? Waarschijnlijk. Wil ik ermee koken? Nee. En de reden is dat ik stomweg zo ver mogelijk weg wil blijven bij ultrabewerkt voedsel. En dat is dit.
De voedingsjournalist Michael Pollan heeft er een mooie vuistregel voor: als je oma de kleine lettertjes op de achterkant van de verpakking niet begrijpt, dan is het beter om het te laten liggen. En ik denk ook niet dat we dit soort vleesvervangers nodig hebben. Als je paddenstoelen en noten combineert heb je hetzelfde vleeseffect. Rode bieten, hetzelfde verhaal. En dan weet je wél exact wat je eet. Dus nee, bedankt George. In de toekomst misschien.'