Rory Stewart mag nu ongegeneerd interessant zijn In de wereld

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
2 november 2023
Londen- Als minister van Landbouw, Voedsel en Milieu had Liz Truss ooit schoon genoeg van Rory Stewart.'Rory, stop being so interesting',beet ze haar erudiete staatssecretaris toe, de man die het Lagerhuis ooit trakteerde op een college van dertien minuten over de geschiedenis van de egel op de Britse eilanden. Er schuilt een kern van waarheid in het verwijt. Bijna tien jaar was Stewart de interessantste politicus in Westminster, maar hij was ook ongeschikt in een omgeving waar alles draait om macht.
De vijftigjarige conservatief geeft dat ruimhartig toe in zijn memoiresPolitics on the Edge: A Memoir from Within,een deprimerende bestseller over de penibele staat van het Britse landsbestuur. Hij raakte verzeild in een wereld waar 'campagnevoeren de voorkeur heeft boven zorgvuldig besturen, opiniepeilingen boven inhoudelijke debatten over beleid en aankondigingen boven implementatie'.
Vanaf het begin was Stewart een buitenbeentje. Hij had in het leger gediend, maakte lange trektochten door Afghanistan, doceerde de zonen van kroonprins Charles, werkte als gouverneur in Irak en schreef boeken. De meeste Lagerhuisleden beginnen hun politieke loopbaan als beleidsmedewerker of bij een denktank. Stewart ging de politiek in als idealist. Voor hem was de politiek geen beroep, maar een roeping of een vorm van publieke dienstverlening.
Hij maakte de 'fout' om te stemmen tegen het voorstel van David Cameron om het Hogerhuis te vervangen door een gekozen senaat. Na vijf jaar op de strafbank te hebben gezeten, werd hij staatssecretaris. Al snel merkte Stewart hoe weinig macht hij had. Zo wilde hij meer controles op ontwikkelingsgeld voor instellingen in het Midden-Oosten, omdat hij had gezien dat geld vaak verkeerd terechtkwam. Zelfs dat kreeg hij niet voor elkaar. 'Ik had', luidde zijn conclusie, 'meer macht als baas van een kleine ngo in Kabul.'
In zijn eerste week op Landbouw moest hij van Truss een tienpuntenplan voor nationale parken opstellen. 'We moesten doen alsof het beleid was, maar het was simpelweg een persbericht dat de illusie moest wekken dat we iets deden.' In 2019 deed hij een vergeefse gooi naar het premierschap. Hij verloor van Boris Johnson ('een ego√Østische gokker') die hem als lastige Remainer uit de fractie zou zetten. Johnson werd opgevolgd door Truss, door Stewart omschreven als een 'brabbelende nitwit'.
Met oud-spindoctor Alastair Campbell maakt Stewart nu de populaire podcastThe Rest is Politics,waarin hij ongegeneerd interessant mag zijn.