Burgemeester Hidalgo voelt zich sterk na de Spelen In de wereld

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
15 augustus 2024
Parijs -Duizenden vrouwen liepen in oktober 1789 van Parijs naar Versailles om brood en hervormingen te eisen van Lodewijk de Veertiende. Hun protestmars diende ter inspiratie voor het 42 kilometer lange Olympische marathon-parcours van afgelopen weekend.
Enkele dagen eerder liet Anne Hidalgo (65), burgemeester van Parijs, haar frustraties over de aanloop van de Spelen de vrije loop. 'Fuck de reactionairen, fuck extreem-rechts, (...) we worden tegen elkaar opgezet', verklaarde ze tegenoverLe Monde. 'Vooral het jarenlangebashenheeft ernstig afbreuk gedaan aan het positieve beeld van Parijs, het beeld van ons, van wie we zijn, Fransen.' Ze had niet gedacht dat ze het voor elkaar zouden krijgen, maar het was gelukt. Hidalgo is 'trots' op de 'verbroedering, saamhorigheid en menslievendheid' van de Parijzenaars.
Na haar duik van 1,4 miljard euro in de nog steeds vervuilde Seine, de golf van euforie die het succes van de Franse atleten in haar stad heeft teweeggebracht en het uitblijven van een terreuraanslag voelt Hidalgo zich sterk.
De euforie geldt niet voor de ruim honderd illegalen die zich vorige week op de Place de la Bastille voegden bij de honderd reeds kamperende woningzoekenden. Die protesteerden tegen het falend sociale woningbeleid van burgemeester Hidalgo, zelf kind van vluchtelingen voor de Spaanse burgeroorlog. Na in beslagname van tenten en slaapzakken werden alsnog 130 mensen ondergebracht.
Ondanks eerdere beloften zijn er voor de Spelen slechts 216 langdurige opvangplekken ingericht, stelt hulporganisatie Utopia vast. Bovendien worden na de Spelen de tijdelijke opvanglocaties gesloten, waarmee er in Parijs opnieuw 3500 mensen op straat terechtkomen.
De socialistische burgemeester heeft zich nog niet uitgesproken over een volgende termijn in 2026. Na hetdébâclevan haar verkiezingscampagne in 2022 lonkt na de recente verkiezingswinst van deParti socialistemogelijk de landelijke politiek. InLe Mondeuitte ze alvast scherpe kritiek op president Macron: 'Je bent nooit het enige genie. (...) Zelfs een olympisch kampioen heeft om zijn medaille te behalen een team achter zich.' Links moet iets doen, vervolgde ze. 'We moeten proberen onze collectieve kracht te doorgronden (...) die je terugziet in een protestdemonstratie, maar ook in het samen feest vieren.' Onder het oog van de wereld droeg Hildago afgelopen zondag de olympische vlag over aan de burgemeester van Los Angeles.