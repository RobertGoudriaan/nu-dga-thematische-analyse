Grijze ruimte

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
29 augustus 2024
TONEEL SONGOFSONGS
Eerder maakten ze de reeksVisual Statements( 2011-2014) over de spektakelleegte van de beeldcultuur, daarna volgde de reeksFuture Fossils( 2017-2020) over digitale wezens en nieuwe riten. Vanaf 2021 werkt het duo Boogaerdt/Van der Schoot aanRooms of Transformation,een verzameling performanceprojecten, die uitgesproken idealistisch wordt ingezet: het zijn theatrale ruimtes voor gemeenschappelijke dromen, zorg en heling, die een leefbare toekomst willen schetsen. Weg van het gedachtegoed van het recht van de sterkste werkt bvds in de geest van biologe Lynn Margulis en filosofe Donna Haraway vanuit de grondgedachte van de symbiose en de samenwerking.
De gelauwerde Suzan Boogaerdt en Bianca van der Schoot hebben een achtergrond in mime, maar werken al jaren op het snijvlak van beeldende kunst en theater. In degrey space,een doorkruising van deblack boxvan het klassieke theater en dewhite cubevan de museale wereld. Het is avontuurlijk, pionierend theater dat hen onder andere naar Venetië, Berlijn, Tokio en Bochum bracht.
In Theater Rotterdam had ik mijn eerste ervaring met zo'nRoom of Transformation,nummer één van de serie:Crowd Simulation Room,een grid-achtige ruimte waar de bezoeker in een simulatie terechtkwam van hoe coexistentie eruit zou kunnen zien, tussen mensen, dieren, dingen en technologie. Sympathieke performers bewogen door deze digitaal en analoog vormgegeven wereld en zaten nieuwe rituelen voor, die ons daarbij zouden kunnen begeleiden. Het voelde als een intrigerend soort van gesensibiliseerd worden voor een nieuwe wereld. Ook te lezen als eenhigh brow-variant op Henny Huismans winkeltje.
Deze herfst groeit de volgende loot aan de stam van transformatieve ruimtes:SONGOFSONGS,met als vertrekpunt het Hooglied. Een visuele vertaling en bewerking van dit tweeduizend jaar oude ecologische gedicht. bvds zoomt in op het fluïde samenspel van deze basistekst, waarin mens, dier en aarde verwisselbaar zijn in een denken over ecologisch evenwicht, en allemaal entiteiten met zelfbeschikking zijn. Hoe kunnen we deze oude tekst vandaag de dag met onze moderne levens belichamen? Hoe verhoudt het eren van alles wat de natuur voortbrengt zich tot het huidige leeghalen van alles wat de natuur voortbrengt? Echo's van het werk van Hildegard von Bingen zullen meeresoneren, van Hilma af Klint, van Ellen Bernstein.
Voor de muziek is OTION aangetrokken, de zanger en componist die afgelopen seizoen met Romana VredeTijd zal ons lerenmaakte. Julian Maiwald zal licht en installatie voor zijn rekening nemen, die afgelopen seizoen onder andere het prachtige beeld creëerde vanArtificial by Naturevan Nineties Productions op Terschelling.
Han van Wieringen
What The Studio / BVDS | Campagnebeeld van SONGOFSONGS van Boogaerdt/Van derSchoot en muzikant OTION