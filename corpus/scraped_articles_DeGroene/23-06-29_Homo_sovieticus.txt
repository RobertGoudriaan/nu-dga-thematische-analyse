Homo sovieticus

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
29 juni 2023
Gulnaz Sharafutdinova gelooft niet in de 'homo sovieticus', de volgzame Rus met zijn eerbied voor de sterke staat(De Groene,15 juni). Dit in tegenstelling tot Masha Gessen die in haar boekThe Future of Historyde mens in een totalitaire samenleving ziet als een persoon die beroofd is van zijn individualiteit en daardoor de perfecte onderdaan is in een dictatuur. Dat isolement ontwaart Gessen overal in het huidige Rusland en verklaart de steun voor Poetin.
Sharafutdinova daarentegen vindt deze verklaring deterministisch, want ze sluit iedere vorm van verandering op voorhand uit. Bovendien negeert ze de rol van de Russische elite, die verantwoordelijk is voor de koers die het land de laatste decennia heeft afgelegd. Volgens haar, zo blijkt uit haar onlangs verschenen werkThe Afterlife of the 'Soviet Man': Rethinking Homo Sovieticus,legitimeren de leiders hun macht door gebruik te maken van het diepgewortelde wantrouwen onder de bevolking jegens het Westen en de traumatische ervaringen uit het recente verleden. Een leider als Poetin slaagt erin zich op te werpen als hun leider en hij is degene die Russen het gevoel geeft er weer bij te horen. Zelfrespect wordt tenslotte ontleend aan waardering door de groep - in dit geval het vaderland - waartoe je behoort.
Tegen deze achtergrond moet volgens mij de houding van de meeste Russen tegenover de oorlog in Oekra√Øne worden gezien. Zo blijkt uit een onderzoek ingesteld door de onafhankelijke Russische nieuwswebsiteMeduzadat veel Russen de oorlog steunen, niet uit lijdzaamheid of omdat ze achter Poetin staan, maar omdat ze voor hun land strijden dat in het verleden zo vaak werd vernederd. Een oorlog beginnen mag dan verschrikkelijk zijn, hem verliezen zou in hun ogen nog vele malen erger zijn. Rusland zou dan net als aan het einde van de vorige eeuw opnieuw in een diepe crisis worden gestort.
ALBERT KORT,Kapelle
Jan Rothuizen