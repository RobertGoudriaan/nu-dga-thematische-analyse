Dat is alles

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
7 maart 2024
DANSTHEATER Voodoo Waltz
Het jaarlijkse euregionale schrit_tmacher Festival laat in Aken, Heerlen, Kerkrade en Eupen tot eind maart dans van over de hele wereld zien. Met een rijke randprogrammering ook, waaronder mooi beeldend lichtwerk van Joost Meyer in de foyer van de Fabrik Stahlbau Strang in Aken. En iets om gewoon halsreikend naar uit te kijken: 7 en 8 maart isThe Rite of Springte zien in Theater Heerlen, de beroemde choreografie van Pina Bausch in een interpretatie van Germaine Acogny en Malou Airaudo. Het stuk wordt gedanst met dertig dansers uit veertien Afrikaanse landen.
De 29ste editie opende dit jaar metVoodoo Waltzvan het jonge choreografen-duo Imre en Marne van Opstal, in samenwerking met Schauspielhaus Bochum en het Hessisches Staatsballett. De dansvoorstelling is een boekbewerking van de gelijknamige underground-roman van de Sloveense filmmaakster en schrijfster Janja Rakus. Volledige titel:Voodoo Waltz for Epileptics / Hypergraphic Pilgrimage in 36 Hours. De voorstelling combineert dans, zang, performance en teksttoneel. Er is een voice-over, die de bijbel citeert aan het begin van sc√®ne-wissels. Er is een prachtig decor met witte wanden die verschijnen en verdwijnen. In de ruimtes die zo ontstaan vindt met minimaal decor de dans en de anekdote plaats. Van grote delen van die anekdote, en waarom we die vandaag te zien krijgen, is geen chocola te maken. Soms kreeg ik het idee in een soort geglobaliseerde Instagram-achtige ruimte te worden aangesproken door het werk, redelijk dystopisch. Wat niet wegneemt dat er indringende, prachtig uitgevoerde choreografie is.
In een van de verhaallijnen speelt Pierre Bokma een man die zich prostitueert als vrouw op de Amsterdamse Wallen - en wiens werdegang we meemaken. Het is een klein wonder hem zo loepzuiver te zien schakelen tussen vertellen, spelen en zingen in een voorstelling die, als je je scherp wil uitdrukken, toondoof voor dit soort overgangen lijkt. Met de grootste tederheid komt met het kleinste zinnetje('Das ist mein Leben.')de vervreemding over het voetlicht, de ontgoocheling, de hilariteit, allemaal onderdeel van het levensgevoel van zijn personage, wiens lijden diep raakt. Als Bokma speelt is er noodzaak op het toneel: dit moet nu, dit moet vandaag, er is niets anders. Een mengeling van onderdrukte agressie en onderdrukt verlangen drijft zijn personage tot een wanhoopsdaad, maar in hoe Bokma hem speelt is dat eigenlijk bijzaak. Het gaat om zijn leven. En dat leidt tot deze dood. Dat is alles.
Han van Wieringen
Imre en Marne van Opstal in samenwerking met Schauspielhaus Bochum en Hessisches Staatsballett,https://schrittmacherfestival.nl
Carolin Saage | Pierre Bokma (onder) in Voodoo Waltz op het schrit_tmacher Festival