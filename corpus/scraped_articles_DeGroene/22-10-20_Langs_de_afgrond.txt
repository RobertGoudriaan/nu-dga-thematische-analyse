Langs de afgrond

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
20 oktober 2022
De vier regerende partijen hebben jarenlang verschillende bejegeningen van radicaal-rechts gehad, schrijft Coen van de Ven inEen bedreiging is geen mening (De Groene,6 oktober). Het huidige kabinet koos voor de hardere lijn van D66. Maar het is nog maar de vraag of een hardere opstelling tegenover extreem-rechts eﬀectiever zal zijn, want is bestrijden van populisme wel mogelijk als niet eerst iets tevoorschijn komt van wat David van Reybrouck doet inPleidooi voor populisme(2008): populisme niet alleen veroordelen als 'rancuneleer'.
De nieuwe aanpak van het kabinet dwingt nog minder tot zelfreﬂectie op de eigen pragmatische manier van politiek bedrijven - denk daarbij ook aan de technocraat Draghi in Italië, inmiddels verslagen door de populist Meloni. De enige oplossing voor de groeiende politieke spanningen in Europa, vatte Ian Buruma de kabinetslijn samen, is dat 'Meloni en haar geestverwanten hun rancune weten te beteugelen'. Waarmee in feite gezegd wordt dat niet dat wat het populisme veroorzaakt moet bewegen, maar het populisme zelf. Vergeef me de vergelijking: alsof je tegen iemand die slecht opgevoed werd zegt dat hij of zij zichzelf dan maar moet opvoeden.
Elitair-pragmatische politiek baart volks populisme, omdat belangentegenstellingen in de samenleving ontkend worden, tussen hoog en laag opgeleid, rijk en arm. Interessanter en kansrijker in deze is dan ook zoals Arnold Heumakers denkt inLangs de afgrond: Het nut van foute denkers.Hij haalt bijvoorbeeld aan wat politiek ﬁlosoof Carl Schmitt (1888-1985) schreef over het politiek ontkennen van belangentegenstellingen('Entpolitisierung'),in de liberale democratie, via humanitaire moraal, economie en techniek - en politiek pragmatisme dus: moraal, economie en techniek (en pragmatisme) zijn niet neutraal, ook daarmee wordt machtspolitiek bedreven. In feite leven we in Nederland en in het Westen nog steeds in de roes vanHet einde van de geschiedenis en de laatste mens(1992) van de Amerikaanse politicoloog Francis Fukuyama; we zijn nauwelijks bereid om uit die overwinningsroes van het liberalisme te ontwaken, lezen we tussen de regels door bij Arnold Heumakers. Als we niet oppassen wordt ons die zelfgenoegzame houding zowel binnenlands als internationaal fataal. Want ook internationaal zullen er altijd verschillende politieke ideologieën blijven bestaan, in verschillende politieke'Grossraume',simpelweg omdat dat de kern van politiek is. PAUL OP HEIJ,Nijmegen.
U kunt uw ingezonden brief van maximaal 400 woorden sturen naargroene@groene.nl