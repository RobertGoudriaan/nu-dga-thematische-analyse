De man als weerwolf

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
20 maart 2025
POP Lady Gaga
Het laatste album van Lady Gaga verscheen nog geen half jaar geleden, en dat was de soundtrack vanJoker: Folie à Deux.In de pijnlijk ondergewaardeerde, geflopte en als ultiem symbool van benepenheid zelfs met afzeiktrofee Razzies overladen film (collega Gawie Keyser stelde terecht dat de flop bewees wat veel kijkers niet willen: ongrijpbaarheid) bleek Lady Gaga opeens een natuurkracht. Als actrice, en als zangeres.
Voor haar nieuwe albumMAYHEMheeft ze zich laten beïnvloeden door veel donkere muziek uit de jaren negentig, vertelde ze in interviews in de aanloop naar de release. VooralThe Downward Spiral,het meesterwerk van Nine Inch Nails uit 1994.The Downward Spiralnam Trent Reznor op in een huis op het beruchte adres 10050 Cielo Drive in Beverly Hills: het huis waar actrice Sharon Tate, de vrouw van Roman Polanski, gruwelijk om het leven werd gebracht door de bende van seriemoordenaar (en miskend muzikant) Charles Manson. Manson en Polanski zouden elkaar jaren later ontmoeten - in de romanHet schervengerichtvan A.F.Th. van der Heijden. Het album begint met het geluid van vliegen.
Wie op basis van die inspiratieMAYHEMinschatte als inktzwart zal verbaasd zijn over de veelkleurigheid ervan. Er is inderdaad her en der een flard industrial invloed te horen, maar vooral reist Lady Gaga verder terug dan naar de jaren negentig. Een decennium, om precies te zijn. Het zijn klassieke pophits en discokrakers uit de jaren tachtig die nadrukkelijk doorademen in de nummers opMAYHEM,en Lady Gaga houdt het tempo hoog. Dichter bij Prince dan inKillahkwam ze niet eerder, inclusief het gebruik van de gitaar als funkwapen. Zo'n gitaar zit aanvankelijk ook inZombieboy,maar dat verandert halverwege het nummer tijdens de gierende solo: dan stormen opeens ook de hair metalbands uit hetzelfde decennium de dansvloer op.
Lady Gaga's állergrootste hit aller tijden is een ballad, eveneens uit een film waarin ze zelf de hoofdrol speelde:Shallow,uitA Star is Born.OpMAYHEMreserveert ze de ballads voor het einde. InThe Beastheeft de productie Lady Gaga's vocalen wel erg gretig gladgestreken, maar de tekstuele metafoor van de man als weerwolf heeft ze fraai uitgewerkt, waarmee het een vervolg is op haar vijftien jaar oude nummerMonster.Nog beter is daarnaBlade of Grass,als in haar stem die rauwe rasp doorklinkt die dit album verder achterwege blijft. Ze sluit af met haar grootste hit sinds vele jaren: haar duet met Bruno Mars. Tegelijk is de donkere kant van roem al een hoofdthema in haar werk sinds haar debuut (en in haar acteerrollen). Ook opMAYHEM.En ja,Perfect Celebrityis net zo cynisch al de titel doet vermoeden:'I'm made of plastic like a human doll/ You push and pull me, I don't hurt at all.'
Leon Verdonschot
Lady Gaga-MAYHEM(Universal)