Groeien of bloeien?

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
22 september 2022
Hoe Nederland er in 2050 bij ligt, hangt af van één uit de kluiten gewassen olifant in de kamer: blijft de economie groeien in het tempo van de afgelopen decennia? Dat bepaalt ook het inwonertal. Telt de bevolking tegen die tijd zeventien miljoen zielen, zoals het CBS voorspelt in een krimpscenario? Of zijn het er, mede doordat extra bedrijvigheid expats en andere arbeidsmigranten aantrekt, meer dan 21 miljoen?
Voorstanders van'degrowth'- letterlijk: ontgroeien - wijzen op de enorme hoeveelheden eindige grondstoffen die nodig zijn voor de overgang naar een klimaatneutrale economie. Denk alleen al aan het staal voor al die windmolens - en dan zou de energiebehoefte van huishoudens en bedrijven ook nog eens fors toenemen? Daar zit wat in, denkt econoom Rens van Tilburg, directeur van het Sustainable Finance Lab en lid van het expertteam dat voor het ministerie van Economische Zaken en Klimaat onderzoekt hoe het energiesysteem van de toekomst eruit moet zien. Toch is hij naar eigen zeggen 'agnostisch' over het groeivraagstuk: 'In onze beleveniseconomie stijgt het bbp ook als je een klein krokodilletje op een poloshirt zet. Dan kost het bij wijze van spreken geen tien euro maar zestig euro. Zonder dat er extra CO2 wordt uitgestoten of meer grondstoffen worden verbruikt.'
Iets dergelijks is ook denkbaar in de industrie, zegt Chemelot-directeur Loek Radix: 'Onze westerse welvaart is gebaseerd op goedkoop voedsel, energie en grondstoffen. Hoe je het ook wendt of keert, die zullen alle drie duurder worden in de toekomst.' Klimaatneutraal en circulair produceren heeft nu eenmaal een prijs. Dat gaat de consument merken. Radix vergelijkt het met de huidige inflatie: 'Er zal wel economische groei zijn in 2050, maar of onze koopkracht ook toeneemt, waag ik te betwijfelen.'