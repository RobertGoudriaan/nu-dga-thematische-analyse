Klimaateconomen

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
14 september 2023
Dat de economie niet krimpt terwijl de ecologie - en onze huidige beschaving - ten onder gaat(De Groene,24 augustus) komt door oneerlijk spel van economen. Volgens hun eigen spelregels zouden de vanuit ecologisch oogpunt niet meer winbare voorraden fossiele brandstoﬀen afgeboekt moeten worden. Afboeking van die enormestranded assetszou de huidige - onduurzame - economie ontwrichten en resetten, precies wat nodig is voor een duurzame samenleving.
Een andere noodzakelijke economische hervorming die niet (voldoende) gebeurt is het internaliseren van de externe eﬀecten van onze huidige economie, totdat er kosten-reﬂectieve marktprijzen voor gezonde lucht, water en grond ontstaan (bijvoorbeeld CO2 uit alle bronnen wereldwijd duurder dan vijfhonderd euro per ton). Want we willen die ontwrichtingen niet. En dat terwijl het veroorzaken maar ook het stoppen of compenseren van ecologisch rampzalige economische activiteiten wel meetellen in de economie. Door selectief activiteiten buiten of binnen de economie te houden doet de economie zich kennen als een door mensen te manipuleren gedragsleer die mensen misleidt en de wetenschappelijke voorspelling van ecologische ontwrichting maskeert. Nicholas Stern:'Climate change is a result of the greatest market failure the world has seen.'
KEES DEN BLANKEN,
Amsterdam
U kunt uw
ingezonden
brief van maximaal 400 woorden sturen naargroene@groene.nl