Bloeddorst

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
13 oktober 2022
FILM The Woman King
The Woman King,over een leger vrouwenkrijgers in het West-Afrikaanse koninkrijk Dahomey aan het begin van de negentiende eeuw, stelt teleur als avonturenverhaal, maar als machine voor het vormen van progressieve mythen is het waarschijnlijk de belangrijkste film van het jaar. Want hier hebben we Afrika eindelijk als achtergrond voor een film voor een globaal publiek waarin Afrikanen geen slachtoffers of slechteriken zijn, maar archetypische helden.
In de populaire cinema dienen de klassieke Oudheid en de Noorse mythologie vaak als bronmateriaal, bijvoorbeeld Amerikaanse superheldenfilms. Ik kan weinig voorbeelden bedenken waarin Afrikaanse mythen en sagen een soortgelijke rol vervullen. Hier komt wel verandering in, met een paar jaar geleden de Marvel-filmBlack Pantheren nu ook Marlon James' fabuleuzeDark Star-romancyclus(Black Leopard, Red WolfenMoon Witch, Spider King)als belangrijkste blikvangers. Vooral James's werk heeft impact op de cultuur. Zijn bedoeling is duidelijk, namelijk dat hij 'eenGames of Thronesgesitueerd in Afrika' wil schrijven.
In dit rijtje pastThe Woman Kingvan de Amerikaanse regisseur Gina Maria Prince-Bythewood, waarin de indrukwekkende Viola Davis de rol van generaal Nanisca vertolkt, leider van het Agojie-leger, Amazone-achtige vrouwen met bultende, geoliede spieren en een lust voor geweld op het slagveld. Hun koning, Ghezo (John Boyega), is gewikkeld in een conflict met het rijk van Ojo dat heult met Europese slavenhandelaren. Hier lijdt Dahomey onder.
De film begint met een spectaculaire actie waarmee de Agojie tot slaaf gemaakte vrouwen bevrijden, gevolgd door een ritualistische intocht in de stad waar het kasteel van Ghezo staat. De inwoners staan langs de kant om de vrouwenkrijgers te eren, maar ze mogen dat alleen doen met hun ogen neergeslagen. Wanneer een jong meisje dan toch kijkt, loopt Izogie (Lashana Lynch), een van Nanisca's luitenanten, naar haar toe om een grapje te maken. Dit is mythevorming: zoals het meisje vol bewondering staart naar de vrouwelijke held, naar haar spieren, littekens en opgedroogd bloed van haar tegenstanders op haar huid, zo aanschouwen wij kijkers hier een nieuwe gietvorm. De Afrikaanse vrouw is niet langer lijdend voorwerp in de cinema van massavermaak, ze is demain attraction,zelfs sterker dan al die witte mannen die decennialang de dienst uitmaakten in soortgelijke verhalen uit Hollywood (Schwarzenegger/Stallone/ willekeurige krachtpatser).
Dit alles is spectaculair om te zien, vooral in sc√®nes waarin Davis als Nanisca van leer trekt tegen de slavendrijvers die ze gevoelloos met haar sabel de keel doorsnijdt. Al dit heerlijks maakt het extra jammer dat de conventies van het avonturenverhaal niet goed uit de verf komen. In het verhaal is er weinig echt cruciaals op het spel.
Nanisca wil gerechtigheid, wil de troon bestijgen als eerste vrouwenkoning. Maar natuurlijk gaat dat lukken. Voor ons ligt het plezier elders - in het revolutionaire beeld van vrouwelijke bloeddorst.
Gawie Keyser
Te zien vanaf 13 oktober
CTMG | The Woman King van regisseur Gina PriceByrthewood