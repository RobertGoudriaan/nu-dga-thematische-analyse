De analyticus

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
17 oktober 2024
De rubriek van Arthur Eaton lees ik graag, zowel vanwege de vragen als de beschouwende reacties. Ook op 3 oktober was de vraag zeer de moeite waard. Eigenlijk ging het om twee vragen naar aanleiding van het tv-programmaB&B Vol liefde:waarom stellen heteromannen zo weinig vragen (impliciet: aan vrouwen) en waarom willen vrouwen zo graag een vraag voordat ze iets vertellen?
In het antwoord wordt een structurele ongelijkheid in de ruimte om te spreken en gehoord te worden aan de orde gesteld.
Kortom: een verschil in macht. Dat een tv-programma de machtsverhoudingen in de maatschappij weerspiegelt, is op zich niet verbazingwekkend. En dat sommige mensen zich vrij voelen om zonder uitnodiging te spreken, daar is op zich niets mis mee.
Kort door de bocht samengevat en anders gesteld: zo werkt het. En dat valt moeilijk te ontkennen.
Mij lijkt echter dat, als de machtsbalans vooral en systematisch naar de ene kant uitslaat er wel degelijk iets aan de hand is. Er is ook een naam voor: patriarchale verhoudingen. Daar is grondig onderzoek naar gedaan door Simone de Beauvoir inDe tweede sekse(1949). Al zijn tal van bronnen achterhaald, de kern van haar analyse is nog altijd actueel. Ongetwijfeld werkt een studie van achthonderd pagina's niet erg uitnodigend. Ik zou dan ook zeggen: begin met aandachtig lezen en herlezen van de inleiding.
DIENEKE GRIJPMA,
Sittard U kunt uw ingezonden brief van maximaal 400 woorden sturen naargroene@groene.nl