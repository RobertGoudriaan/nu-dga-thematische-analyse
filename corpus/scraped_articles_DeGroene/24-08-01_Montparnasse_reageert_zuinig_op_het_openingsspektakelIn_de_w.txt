Montparnasse reageert zuinig op het openingsspektakel In de wereld

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
1 augustus 2024
Parijs -De openingsceremonie van de Olympische Spelen begon klassiek met dronebeelden van Parijs en de hitInitials B.B., de hommage van Serge Gainsbourg in 1968 aan zijn toenmalige geliefde Brigitte Bardot. Het publiek voor het breedbeeldscherm op het overdekte terras van Café de la Place in Montparnasse vierde hier onlangs nog de verkiezingswinst van het Nouveau Front populaire. Nu kijkt men afwachtend naar het openingsspektakel op de Seine dat tevoren al als'hors normes'werd aangekondigd. Buitengewoon acht men het eerste schip met de Griekse atleten echter niet en het tweede met de vluchtelingenequipe evenmin: 'Voilà ons ruimhartige vluchtelingenbeleid', sneert een van de aanwezigen. Lof oogsten daarentegen de Algerijnse atleten die rode rozen in de Seine gooien ter herdenking van hun landgenoten, hier verdronken in oktober 1961 door toedoen van het Franse politiegeweld tijdens een protestdemonstratie tegen de Franse kolonisator. Er wordt gelachen om de gepoederde Marie-Antoinette die vanuit de Conciergerie haar afgehakte hoofd in haar handen houdt.La Marseillaise,gezongen vanaf het dak van het Grand Palais, krijgt applaus.
De modeshow, later gedetecteerd alsHet laatste avondmaal,met de extravagante dansers dan wel rappers uit alle categorieën van de lhbtq+-gemeenschap, kan Françoise Audenino, eigenaresse van decrêperieom de hoek, niet charmeren. 'Zogenaamd inclusief', zegt ze met een duidelijk negatieve ondertoon, 'maar hors normes? Of origineel?' Haar buurman reageert streng: 'Wél voor de kijkers in landen waarin het anders zijn verboden is!' Algemene waardering krijgen het stalen paard dat met de olympische vlag door de stromende regen over de Seine snelt en de olympische vlam die als een gouden bal boven de stad blijft zweven. Een gespannen president Emmanuel Macron verklaart onder een fluitconcert de Spelen voor geopend. En dan wordt het stil als Céline Dion vanaf de EiffeltorenHymne à l'amourvertolkt, de door Édith Piaf geschreven ode aan haar omgekomen geliefde, bokser Marcel Cerdan.
De volgende ochtend in het naburige zwembad zijn drie banen gereserveerd voor het Engelse triatlon-team. 'We hebben de openingsceremonie gemist', zucht trainer Rick Velati. 'Na ons trainingskamp in de Dordogne moesten we door de sabotage van het spoorwegnetwerk met de auto naar Parijs.' De aanstaande wedstrijden worden hun ondanks het die ochtend afgekeurde water niet ontnomen, dat is hem verzekerd. 'De zon is een E. coli-killer. We gaan de Seine in.'