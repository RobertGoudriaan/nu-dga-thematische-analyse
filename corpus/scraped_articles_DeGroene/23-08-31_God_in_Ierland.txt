God in Ierland

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
31 augustus 2023
The Singularities kan al sneleen verwarrende roman zijn voor wie nog nooit iets van de Ierse meesterverteller John Banville heeft gelezen. En zo hoort het ook. Een schrijver dient te storen, ook als hij zo vriendelijk is de lezer snel te bedienen met een definitie van 'singulariteit': iets merkwaardigs, maar ook een punt in de ruimtetijd waar materie tot uiterste dichtheid is samengeperst.
Allereerst is daar de woordspelige ik-verteller, die meteen een pas vrijgelaten gevangene beschrijft en diens 'heldere ochtendkrieken' gelijkstelt met zijn eigen 'nevelige schemering'. Hij noemt zich een kleine god en meldt dat de grote goden ervandoor zijn. Hij heeft dus het vertelrijk alleen, soms sprekend in de wij-vorm en dol op effectbejag. Later in de roman leert de lezer dat de verteller zich onzichtbaar voortbeweegt tussen de personages (alleen de hond Rex kan hem zien), die hij als een regisseur bestuurt en beheerst. En dat stoute godje mag ook graag de lezer op het verkeerde been zetten. Maar wie is die literaire gangster?
Wie meer, of desnoods álles, van Banville heeft gelezen, beseft dat het om dezelfde verteller gaat als inThe Infinities(2010) en dat de exgevangene dezelfde figuur is die inGhosts(1993) uit de lik kwam na de moord op een dienstmeisje: Freddie Montgomery heet nu Felix Mordaunt. InThe Infinities- de eerste zin van dat verhaal heeft het ook al over het ochtendgloren - stelde de verteller zich voor als Hermes, bode der (Griekse) goden en zoon van rokkenjager Zeus en Maia, de oudste der zeven Pleiaden-dochters. Bij het krieken van de ochtend was de in dekens gewikkelde en snel groeiende Hermes weggekropen en stal hij vee van Apollo. Later vond hij de lier uit. Geen wonder dat John Banville zich van zijn lyrische kant laat zien in deze roman, die wel een plot suggereert maar die niet uitwerkt. Wéér verwarring bij de lezer...
De setting vanThe Singularitiesis die vanGhosts,met deels dezelfde personages: een Iers landgoed, toen Arden House en nu Coolgrange (over de namen inThe Singularitiesvalt een aparte recensie te schrijven). Ex-gevangene Felix Mordaunt vindt onderdak in het bijhuis van huishoudster Ivy Blount. Het hoofdgebouw is een vervallen villa met een hoge houten toren. Het wordt ook een spóókhuis, want niet alleen waart daar de onzichtbare verteller rond, er is ook een oude, hallucinerende vrouw die eenzaam bovenin bivakkeert (knipoog naarJane Eyre),de weduwe van de man om wie Banville's boek draait: Adam Godley sr., de geniale schoft en rokkenjager die inGhostsnog op sterven lag en over wie nu een biografie moet komen. Waarom? Hij is de uitvinder van het zogenaamde brahmanisme, een theorie die uitgaat van een andere kijk op de werkelijkheid. Er zijn talloze universums, dus meerdere werelden existeren tegelijkertijd. De verteller heeft het over het samenvloeien van verleden, heden en toekomst en manipuleert willens en wetens zijn personages die menen een eigen wil te hebben. In deSingulariteiten-wereld rijden auto's op zeewater, zijn er razendsnelle vacuümtreinen en New York heet weer Nieuw Amsterdam(Nie Ams).
Na de aankomst van de ex-gevangene arriveren nog een paar personages op het Ierse landgoed, waardoor de menselijke verhoudingen nog een dichter netwerk opleveren. Ik kies er twee uit: biograaf Bill Jaybey wordt door Adam Godley jr. uitgenodigd naar het landhuis te komen om ter plekke aan de biografie van zijn vader te beginnen. Die biograaf, een hoogleraar aan de universiteit van Arcadië, dwaalt door het huis en door het archief, deels ontsloten, maar raakt afgeleid door dochter Helen. Het vlot niet erg met zijn biografie, waaraan hij 'werkt' in de torenkamer, het 'arendsnest' waar de 'gebiografeerde' stierf. Zo beschrijft Banville, dat wil zeggen zijn goddelijke verteller Hermes, de biograaf in het landhuis: 'Hij draaide zich om en trok zich terug in het huis, lucht verplaatsend, vliedend als een god, want natuurlijk is hij een god, hij is mij, zoals ik hem ben, want ze zijn allemaal mij en van mij, mijn verzonnen wezens,entheosin het kort, want dit korte moment op dit stukje aarde heb ik ze verleend, zijzelf stukjes, geïnspireerde mechanische schepsels.'
Het tweede personage dat op het Ierse landgoed komt aanwaaien is Anna Behrens. InGhostswas zij de vriendin van Freddie, die een schilderij van haar vader wilde stelen en het dienstmeisje vermoordde. Zij dringt zich aan hem op door een schokkende vraag aan hem te stellen. Die vraag zet de lezer op scherp, want er móet iets op volgen. Maar de verteller meldt dat hij geen haast heeft. Er komt eerst nog een feest. Zou er tijdens het feestgedruis op het landgoed iets kunnen gebeuren, een antwoord op de alarmerende vraag?
John Banville spéélt met het verwachtingspatroon van de lezer en hij weet het. Hij is, verborgen achter het Hermes-mombakkes, de doortrapte auteur die zijn klassieken en zijn mythen kent: Shakespeare (Prospero, Ophelia), Beckett en vele anderen geeft hij een knipoog, want ook goede literatuur is van alle tijden en immer actueel.
De verhoudingen leveren een steeds dichter netwerk op
Basso Cannarsa / Opale / Lumen | John Banville laat de verteller manipuleren met zijn personages JOHN BANVILLE Singulariteiten Vertaald door Arie Storm. Querido, 381 blz.