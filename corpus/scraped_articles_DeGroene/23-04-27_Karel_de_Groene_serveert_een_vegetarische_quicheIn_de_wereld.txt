Karel de Groene serveert een vegetarische quiche In de wereld

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
27 april 2023
Londen −Hoe voorkom je een natte bodem? Dat zal de komende week een penibel vraagstuk zijn in menig Britse keuken nu koning Charles een quiche met spinazie en tuinbonen heeft uitverkoren tot het feestmaal van zijn kroning. Het Franse gerecht zal worden aangesneden bij de duizenden lunches die op de afgezette straten van Groot-Brittannië worden georganiseerd. De keuze zegt iets over de nieuwe koning, een milieubewuste deeltijdvegetariër die weleens de geschiedenis in kan gaan als Karel de Groene.
Bij de kroning van zijn moeder, zeventig jaar geleden, was de Coronation Chicken een grote hit, een broodje kip met een kerriesmaak. Dat laatste was opmerkelijk omdat kerriepoeder in het naoorlogse Groot-Brittannië amper te krijgen was. Het was evenwel de voorbode van de populariteit die chicken tikka masala decennia zou gaan genieten onder de eilandbewoners. De scherpe saus op de'poulet reine Elizabeth'vertelde ook iets over de liefde van de vorstin voor de landen in het Gemenebest.
Het opdienen van kip tijdens gemeenschappelijke lunches is anno 2023 lastiger, nu er steeds meer vegetariërs zijn. Daarom was het oog van Charles, geadviseerd door de koninklijke kok Mark Flanagan, gevallen op een vleesloos gerecht. Een quiche bleek ideaal te zijn. De ingrediënten zijn betaalbaar, het is makkelijk te delen en kan zowel koud als warm worden gegeten. Het bereiden ervan is relatief eenvoudig, op die natte bodem na dan, en het tekort aan eieren in de schappen van 's lands supermarkten.
InThe Guardianschreef culinair criticus Felicity Cloake dat de kroningsquiche minder origineel is dan de kroningskip, en ook minder onderscheidend. 'Maar het zal waarschijnlijk ook minder verdeeldheid zaaien, precies wat het land nu nodig heeft.' Dat laatste was iets te optimistisch. Op de Australische televisie sprak de populist Nigel Farage over 'het saaiste, meest ongeïnspireerde en meest politiek-correcte gerecht dat ooit is bereid voor een grote gebeurtenis... werkelijk afgrijselijk'.
Behalve culinair heeft de keuze dan ook een politiek tintje. Voor francofiel Charles is het een manier om de Brits-Franse betrekkingen, die de laatste jaren zijn verslechterd, te verbeteren. De naam quiche, overigens, is afgeleid van'kuchen'.In de conservatieveDaily Telegraphnoemde brievenschrijver Joan Ford uit Bristol 'het niet feestelijk genoeg'. 'Wij zullen die dag een gerecht maken waarvan koning Charles ooit heeft gezegd dat het zijn favoriet is: een fazantkruimeltaart.'