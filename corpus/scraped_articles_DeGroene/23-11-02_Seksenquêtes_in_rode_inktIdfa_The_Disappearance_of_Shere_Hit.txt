Seksenquêtes in rode inkt Idfa The Disappearance of Shere Hite

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
2 november 2023
Shere Hite (1942-2020) wás de seksuele revolutie. InThe Disappearance of Shere Hitelaat regisseur Nicole Newnham haar zien zoals ze was: eigenzinnig, bloedmooi, en geleerd.
Ze is adembenemend.Met haar bleke huid waarmee haar rode haar -strawberry blondenoemen de Amerikanen die kleur - fel contrasteert, haar bijna doorschijnend blauwe ogen en haar frêle postuur straalt ze fragiliteit uit. En dan heeft ze ook nog een zachte, licht lijzige stem, die haar kwetsbaarheid lijkt te onderstrepen. Maar ze is ook flamboyant, altijd even eigenzinnig als elegant gekleed en als ze op tv door interviewers onder vuur wordt genomen heeft ze het zonder een spier te vertrekken met die zachte stem over 'de vagina', 'masturberen' en 'orgasmes' - woorden die in die tijd, we spreken over halverwege de jaren zeventig, niet geacht werden hardop uitgesproken te worden, zeker niet op televisie en al helemaal niet door vrouwen.
Shere Hite (1942-2020) was een fenomeen, en dat wist ze zelf ook, in de zin dat ze haar imago als mooie, geleerde, sexy en zelfstandige vrouw, en dat allemaal tegelijk, bewust vormgaf.'Shere Hite invented Shere Hite', heet het in de filmThe Disappearance of Shere Hitedie de Amerikaanse regisseur Nicole Newnham over haar maakte. Die film is heerlijk om naar te kijken omdat er zo ongelooflijk veel beeldmateriaal van haar bewaard is gebleven. Ook van vóór 1976, toen ze wereldberoemd werd door de publicatie vanThe Hite Report, haar revolutionaire studie over de vrouwelijke seksualiteit, zijn er allerlei beelden: hoe ze werkt als fotomodel om haar studie aan Columbia University (geschiedenis, specialisatie in de Verlichting) te bekostigen, hoe ze actief wordt in de vrouwenbeweging, hoe ze de seksenquêtes, de basis van haar onderzoek, zelf drukt op een handdrukmachine. De inkt matcht met haar knalrode nagellak.
Het leven van Shere Hite weerspiegelt deWerdegangvan het feminisme in de Verenigde Staten. Het begint met de aanstekelijke energie die uitgaat van now, de National Organization for Women, waarin werkelijk alles onderwerp van diepgaand debat en onderzoek is. Voor Hite is de vrouwenbeweging oneindig meer intellectueel vormend dan de universiteit. Hoe Hite er voor het eerst mee in aanraking komt is trouwens nogal grappig. Een van de now-werkgroepen, het 'Image of Woman Committee', verzet zich tegen stereotiepe vrouwbeelden, onder meer in de reclame. Nieuwste steen des aanstoots is de seksistische advertentie voor de nieuwe Olivetti-typemachine, waarin de 'Olivetti Girl' wordt opgevoerd. De slogan:'The typewriter is so smart that she doesn't have to be'. Hite is een van de Olivetti-meisjes, en als ze zich in de werkgroep als zodanig bekendmaakt, is er meteen een tegen-slogan:'Even the girls in het ad don't like it'.
Hite werpt zich op de vrouwelijke seksualiteit, waar in die tijd nauwelijks iets over bekend is, net zo min als vrouwen dan kennis hebben van hun eigen lichaam. In 1972 begint ze haar enquête onder vrouwen en haarHite Reportverschijnt in de hoogtijdagen van de tweede feministische golf. De uitkomsten van haar onderzoek zijn schokkend - vrouwen krijgen over het algemeen geen orgasme van de coïtus, wat niet wil zeggen dat ze problemen hebben met klaarkomen, want als ze masturberen bereiken ze prima een hoogtepunt; de meerderheid van de vrouwenfaketorgasmes als ze seks met mannen hebben. Er is belangstelling voor, hoe weerspannig ook, en Hite is te gast in de ene na de andere tv-show.
En dan, eind jaren zeventig, krijgt christelijk rechts vleugels en komen de verworvenheden van het feminisme onder druk te staan. Op het moment dat het grootste vrouwencongres in de VS plaatsvindt begint zangeres Anita Bryant haar kruistocht tegen de acceptatie van homoseksualiteit. Ook toen al met de leusSave our children.Het is het begin van een kentering, van eenbacklashzelfs, naar de titel van een vlammend boek van Susan Faludi.
En Hite zal dat ondervinden als ze onderzoek gaat doen naar de mannelijke seksualiteit. De tegenstribbelende aandacht voor haar onderzoeksresultaten verandert in agressie. Haar methodologie wordt aangevallen, ze ontvangt akelige brieven en telefoontjes en wordt bedreigd. Een goede onderzoeker kan ze niet zijn, want ze is 'just a bimbo'. Van haar superieure manier van reageren op kritische vragen is op den duur weinig over; ze raak verzenuwd. En terwijl er van haar eersteHite Reportwereldwijd veertig miljoen exemplaren worden gekocht, wil geen Amerikaanse uitgever zich aan een nieuw boek van haar wagen.
Ze verlaat Amerika, vandaar dat 'verdwijnen' in de titel van de documentaire. Verdwijnen doet ze niet echt, ze trekt naar Europa, met haar man, een Duitse concertpianist, en ze blijft publiceren, zij het buiten de VS.
InThe Disappearance of Shere Hitewordt niet alleen gebruik gemaakt van het overvloedige archiefmateriaal maar ook van Hite's autobiografische teksten. Die worden subtiel ingesproken door actrice Dakota Johnson, waardoor het is alsof Hite ons zelf haar levensverhaal vertelt. Het maakt kijken naar de film ook een intieme ervaring, waarbij het niet alleen draait om het verdwijnen van Shere Hite, maar ook om het uit zicht raken van feministische kennis. De film brengt beide overtuigend terug.
Haar methodologie wordt aangevallen, ze ontvangt akelige brieven en wordt bedreigd
Mike Wilson | The Disappearance of Shere Hite van regisseur Nicole Newnham