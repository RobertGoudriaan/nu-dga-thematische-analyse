Vertalen

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
12 september 2024
In de rubriek Post (inDe Groenevan 22 augustus) reageerde Kees Kok op de recente vertaling van poëzie van W.H. Auden door Han van der Vegt. In vier verschillende vertalingen van twee versregels, waaronder de vertaling van Van der Vegt, zou een begrip (aﬀection) nodeloos te vrij vertaald zijn. De heer Kok pleit voor een letterlijke vertaling, en geeft een eigen vertaling als een voorbeeld van hoe hij vindt dat het beter kan.
Om zijn pleidooi voor een letterlijke vertaling van woorden kracht bij te zetten komt de brievenschrijver vervolgens op de proppen met de in zijn ogen te vrije vertaling van één (!) woord in een boek uit een heel ander genre, een heel ander tijdvak, een heel ander taalgebied. De enige overeenkomst is eigenlijk dat de vertaling van dit boek - de essaybundelNooit moet je me vragenvan Natalia Ginzburg, uit het Italiaans vertaald door Jan van der Haar - ook recentelijk in vertaling is verschenen. Ergens in deze bundel is atroce (waarvan de eerste woordenboekvertaling 'verschrikkelijk' zou zijn) vertaald als 'niet te doen'.
Prachtig dat lezers reﬂecteren op vertalingen, en datDe Groenedaar aandacht aan besteedt. Maar dan wel graag gefundeerde reﬂecties: een los woord uit een tekst plukken en de vertaling daarvan zonder context of argument afserveren omdat in het woordenboek een andere vertaling als eerste betekenis wordt genoemd - dat doet geen enkel recht aan talen, aan poëzie, aan vertalen. En dus ook niet aan het werk van een literair vertaler.
HANNEKE VAN DER HEIJDEN
U kunt uw
ingezonden
brief van maximaal 400 woorden sturen naargroene@groene.nl