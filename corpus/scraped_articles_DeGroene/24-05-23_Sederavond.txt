Sederavond

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
23 mei 2024
In het artikelSederavond in New Yorkvan Ido de Haan(De Groene,van 2 mei) werd een misvatting weergegeven over dat deel van de Sederviering waarin tien druppels met een vinger uit een wijnglas op een servet moeten worden geplengd. Er wordt door hem geschreven in de eerste plaats over 'een wraakzuchtige god' die de misdaden van de Egyptenaren vergeldt, waarbij de deelnemers aan de maaltijd luid en duidelijk die tien plagen moeten noemen, begeleid door telkens één druppel bloed als straf voor hun onderdrukking van de Joden.
De betekenis is echter heel anders. In de eerste plaats gaat het niet om een wraakzuchtige god, maar om een rechtvaardige God die zijn volk bevrijdt van een eeuwenlange onderdrukking. In de tweede plaats worden de tien plagen luid en duidelijk uitgesproken om aan te geven hoe groot de daden waren waarmee God zijn volk heeft bevrijd. En in de derde plaats - en dat is het belangrijkste - die druppels mogen niet gedronken worden, maar moeten geplengd worden op een servet om te laten zien dat er geen gevoelens van wraak bij de Joden mogen zijn over de Egyptenaren die zijn omgekomen. Er wordt juist (tien druppels) minder gedronken uit het glas wijn om leedvermaak te voorkomen. In de mondelinge commentaren op de geschreven thora staat ook dat zij na de overwinning op Egypte niet bij de oever van de zee mogen blijven staan, maar snel verder moeten trekken om de vreugde over de dood van de in de zee omgekomen Egyptische ruiters te onderdrukken! God betreurt het dat het zover met Egypte moest komen en wij mensen hebben dat ook te betreuren.
Hitler-Duitsland moest worden verslagen, omdat het een misdadig regime was, maar welk mens zou zich willen verheugen in de dood van zoveel soldaten die toen omgekomen zijn?
KEES LAVOOIJ