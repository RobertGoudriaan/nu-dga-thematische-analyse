Ook de Britse verkiezingen gaan over migratie Aan de grens

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
11 januari 2024
Minister van Binnenlandse Zaken James Cleverly was na de Kerst in een goed gemoed. 'Voor het eerst sinds 2018 kwamen er tijdens de kerstdagen geen bootjes met migranten aan', twitterde de bewindsman, 'gisteravond werkte onze marechaussee samen met hun Franse collega's bij het tegenhouden van een boot die op het punt stond te vertrekken. Ze hebben een cruciale rol gespeeld bij het terugdringen van de bootjesmigratie met 35 procent.'
Het duurde niet lang eer Nigel Farage reageerde. 'Je mag dan wel Cleverly heten', zo merkte hij op, 'maar je bent duidelijk een stommeling. Ik ben nu dicht bij Dover en de windkracht is ongeveer tachtig kilometer per uur. Dat is waarom er geen oversteek is. Jullie charlatans en leugenaars verdienen het om al jullie zetels te verliezen bij de volgende verkiezingen.' Het was Farage die de bootjesmigratie drie jaar geleden tijdens de eerste coronalockdown op de politieke agenda had gezet. Nu heeft hij de wind in de rug.
Officieel is de 59-jarige oud-leider van ukip en de Brexit Party een politicus zonder partij. Zijn rol leek te zijn voltooid met Brexit, maar het verlaten van de EU heeft niet gezorgd voor een afname van de immigratie. Integendeel. In 2022 arriveerden bijna 46.000 migranten op illegale wijze. Dankzij een terugkeer-deal met AlbaniÃ« is dit aantal in 2023 afgenomen, maar de crisis is er niet minder om. Bij de verkiezingen later dit jaar zal immigratie een hoofdrol gaan spelen.
De regering-Sunak hoopt dat het plan om illegale migranten naar Rwanda te sturen voor een oplossing zorgt, maar dat stuit telkens op afwijzende rechters. Ondertussen is er een enorme achterstand bij het verwerken van asielaanvragen. Problemen met de opvang komen de positie van Farage ten goede. Zo wees hij onlangs nog op een omstreden plan om migranten te huisvesten in luxeappartementen in de provinciestad Farnborough.
Met angst en beven gaat de Conservative Party de verkiezingen tegemoet. Steeds meer kiezers vluchten naar Reform UK, die inmiddels op elf procent in de peilingen staat. De huidige leider, de zakenman Richard Tice, zal opzij stappen wanneer Farage zich meldt. Na het succes van politici als Geert Wilders en Giorgia Meloni, zal de verleiding groot zijn voor een trumpiaanse comeback.
Het totaal aantal in 2023 getelde doden en vermisten aan de Europese buitengrenzen, volgens het Missing Migrants Project (IOM): 4694