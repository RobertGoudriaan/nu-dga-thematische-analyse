Anti-automaatregel in New York is 'te succesvol' In de wereld

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
6 februari 2025
New York- In de laatste drie weken van januari zijn meer dan een miljoen minder auto's en trucks het drukste deel van Manhattan binnengereden dan een jaar eerder, zo blijkt uit cijfers van de mta, de organisatie die over het verkeer in de regio New York gaat. De forse daling is een direct gevolg van de tol die gemotoriseerde voertuigen sinds 5 januari moeten betalen om beneden 60th Street op Manhattan te mogen rijden. De tol heeft ook een naam:congestion pricing- als automobilist betaal je een prijs als je aan opstoppingen bijdraagt.
De cijfers bevestigen wat veel inwoners van New York al meteen na de invoering van de tol ervoeren. Minder files, minder lawaai, minder luchtvervuiling. Bus- en ambulancechauffeurs rapporteerden snellere ritten. Niet alleen voetgangers, fietsers en bus- en metroreizigers reageerden positief: wie zich toch per auto in zuidelijk Manhattan begaf, stond plots minder vaak vast.
Congestion pricing wordt al sinds de jaren zestig in New York voorgesteld. In zijn huidige vorm werd het in 2007 ge√Øntroduceerd door toenmalig burgemeester Michael Bloomberg, die de maatregel nadrukkelijk koppelde aan het milieu: de tol moest autogebruik ontmoedigen en files en luchtverontreiniging tegengaan, terwijl de inkomsten van de tol het openbaar vervoer ten goede komen. Vooral het ernstig verouderde metrosysteem had - en heeft - veel geld nodig.
Wat volgde was een nog altijd woedend debat tussen voor- en tegenstanders, culminerend in eindeloze studies, rechtszaken en procedurele stemmingen op stads- en staatsniveau. Tegenstanders wezen op een inbreuk op hun vrijheid, de tol zou geldklopperij zijn en ondernemers schaden en, misschien wel het frivoolste argument, de minder bedeelden het hardst treffen - alsof de armen per SUV de stad binnenrijden, en niet met de metro naar hun werk gaan.
Nu de maatregel is ingevoerd en de eerste cijfers op succes duiden, kwam afgelopen week een van de voornaamste tegenstanders van congestion pricing, New Jersey-gouverneur Phil Murphy, met een nieuw tegenargument: minder autoverkeer naar New York betekent dat New Jersey minder tol ophaalt. Oftewel: de maatregel is te succesvol.
Wellicht wetende dat dit argument in de rechtbank niet zwaar zal wegen, heeft Murphy onlangs president Donald Trump gevraagd in te grijpen en de tol te 'herzien'. Trump, wiens achterban pro-auto en anti-belastingen is, zou daar wel oren naar hebben, melddeThe New York Timesdonderdag. New Yorks gouverneur Kathy Hochul had meteen een boodschap voor Trump: 'De Amerikaanse economie is afhankelijk van New York City, en New York City is afhankelijk van openbaar vervoer.'