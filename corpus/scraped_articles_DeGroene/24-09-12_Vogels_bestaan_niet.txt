Vogels bestaan niet

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
12 september 2024
We duiken met Peter Buurmanstweede roman de wereld in van complotten,fake newsen parallelle werelden. Bestaat waarheid nog, of maken we er iets van dat we later kunnen ontkennen of veranderen? Journalist Pyotr vanDe Krantneem zich voor er een serie artikelen over te schrijven. BijDe Krantgeloven ze in één waarheid die bestaat uit 'objectief waarneembare feiten', maar volgens Pyotr 'houden steeds meer mensen er hun eigen waarheden op na, die niet altijd uit feiten bestaan, maar die voor de mensen zelf niet minder waar zijn'. Hij laat zich onder andere leiden door een tekst uitNowhere Man,een lied van The Beatles:'Doesn't have a point of view/ Knows not where he's going to/ Isn't he a bit like you and me?'Pyotr probeert de aanhangers van de'fake world'-theorieën serieus te nemen en raakt in de loop van de roman steeds verder in de ban van ze. Hij krijgt contact met een verwoed aanhanger die onder een Russische schuilnaam opereert en contact met hem opneemt via de tekst: 'Alleen bellen graag/ Ik wantrouw het geschreven woord.' En hij bezoekt een jaarlijkse bijeenkomst van fans.
Geestig is dat op een avond in Pyotrs kamer via een luik een meteoriet naar binnen vliegt: 'een ding, een rond ding, een steen, een donkerzwarte steen, iets kleiner dan een voetbal'. De kranten staan er de volgende dag vol van, hij zit dus bovenop een enorme scoop, maar houdt geheim dat die meteoriet precies bij hem naar binnen vloog, hij wil er eerst meer over weten. Hij bezoekt de grote meteorietengeleerde Leonid Popov, en legt hem de vraag voor of meteorieten wel echt bestaan. Terwijl hij op dat moment de meteoriet in zijn rugzak bij zich heeft.
Bestaat alles wel echt? Kun je aan alles twijfelen? Buurman laat een paar klassiekers voorbijkomen, onder andere die van de dood van Paul McCartney, waar duizenden fans in geloofden. De mooiste vond ik de (echt bestaande) theorie van Peter McIndoe, die met enig succes volhield dat vogels niet echt bestaan. Ze zijn 'in de jaren zestig uitgeroeid en vervangen door surveillancedrones, die er wel uitzien als vogels maar dat dus niet zijn. Als je een vogel op een stroomkabel ziet zitten wordt zijn batterij opgeladen.Birds are not real'.Later herriep hij deze theorie, maar nog later kwam hij er toch weer op terug.
De roman geeft geen inleiding in waarheidstheorieën, Buurman wilde geen filosofische hoogstandjes. Ook gaat het hem niet om een weerlegging van bizarre theorieën. Hij zoomt vaak geestig in op de denkwereld en het doen en laten van zijn weinig doortastende Pyotr, die naar feestjes gaat, daar kennismaakt met vage vrienden, zich bedrinkt, verliefd is op collega An, die alleen schrijft over dingen waarin ze echt geïnteresseerd is. Pyotr is de moderne jonge Elckerlijc die zich nergens echt toe verhoudt of aan overgeeft, niet weet wat hem drijft, maar altijd op een afstandje toekijkt. Leegheid. Je komt dit soort personages vaker tegen in de huidige romankunst. Ze voelen zich nergens thuis, alles is raar en binding aan iets of iemand is uitgesloten. Hij is overigens wel geobsedeerd door de hardnekkige waarheid-ontkenners, maar Buurman laat hem van een afstandje toekijken. Wat bezielt hen, wat doen ze? Niet: wat vind ik ervan? 'Ik had ergens, ik weet niet precies meer waar, een filosoof horen vertellen dat complotdenken evolutionair te verklaren is (...).' Sommige mensen hebben betekenis nodig, beweerde die filosoof. En als die er niet is, verzinnen ze die zelf: 'Want niet iedereen kan de leegte verdragen.' Maar waar gelooft hij dan zelf in? In ieder geval niet in 'de' waarheid, zelfs niet als hij de waarheid in de vorm van een meteoriet in een rugzak bij zich draagt.
Zorgvuldig zet Buurman een stijl in die bij deze leegte-odyssee past. Hij hoefde er niet lang naar te zoeken. Bij Pyotr horen korte zinnen, concrete gedachten, verbazing, afstand en zelfreflectie. Dit houdt de leegte in hem in stand. 'Dit is het plan: niemand krijgt de meteoriet te zien. Ik wacht tot iedereen is uitgepraat en An niets meer heeft om over te schrijven.' Emotionaliteit en hechting wegmoffelen, wat overblijft is leeg en onbetekenend.
Mooi vond ik dat Buurman zijn Pyotr bijzonder slordig met de meteoriet laat omspringen. Hij laat zijn rugzak regelmatig ergens slingeren, op feestjes, in auto's. Maar steeds haalt hij hem toch gewoon op. De schrijver liet me regelmatig tevergeefs wachten op wanhopige scènes over het verlies van de meteoriet, maar dat vond hij duidelijk een brug te ver. Wanhoop is geen item in deze lichte, laconieke en voorzichtige roman rond leegte. Ook begon ik naarmate het einde naderde me steeds dwingender af te vragen hoe dit zou moeten aflopen. Ik ben nu eenmaal graag een meedenkende lezer. En ik weet uit ervaring hoe lastig het is je roman met een bevredigend einde te laten aflopen. Allemaal met een knal de kosmos in? Pyotr verkoopt de meteoriet voor drie miljoen? Zijn artikelenreeks krijgt een belangrijke prijs? Maar zo gaat het natuurlijk niet.
Wat bezielt die waarheidontkenners?
PETER BUURMAN Een kern van waarheid Das Mag, 204 blz. Joris Casaer | Peter Buurman schreef een lichte en laconieke roman rond leegte