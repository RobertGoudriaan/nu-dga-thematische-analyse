Buiten schooltijd ook Ests praten, graag

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
22 februari 2024
Tallinn- Ze vormen een residu uit de bezetting door de Sovjet-Unie: de Russische scholen. Estland worstelt al sinds het herstel van de onafhankelijkheid in 1991 met deze onderwijsinstellingen in steden waar de Russische minderheid bovengemiddeld vertegenwoordigd is. Esten bezien dezevene koolidals eilandjes in het onderwijssysteem die de integratie afremmen en de leerlingen een ongewenst, te Rusland-vriendelijk geschiedbeeld bijbrengen. Pogingen de scholen te 'estificeren' stuitten op onwil van de kant van de directies of op politieke tegenwerking. Met name de links-populistische Centrumpartij, die naar het Russischtalige electoraat lonkt, probeerde hervormingen te traineren.
Sinds de Russische inval in Oekraïne is de integratiedruk op de Russische minderheid toegenomen en zijn de vene koolid in een nog veel negatiever daglicht komen te staan. Het parlement bekrachtigde een amendement op de Wet op het lager onderwijs en de gymnasia dat bepaalt dat die scholen moeten overschakelen op onderricht in het Ests.
Op 1 september zullen de lagere scholen het spits afbijten. Die dienen in het schooljaar 2029-2030 geheel Eststalig te zijn - waarop de middelbare scholen dus vanzelf zullen volgen. Meteen rees de vraag waar de Russische scholen docenten die vlekkeloos Ests spreken vandaan moeten toveren. Dat probleem lijkt deels te zijn opgelost met de invoering van een verleidelijke bonus: leraren die overstappen naar een van de 21 vene koolid in de noordoostelijke, grotendeels Russischtalige provincie Ida-Virumaa, krijgen een salaris van 2624 euro, ver boven het standaard-minimumsalaris van 1749 euro. Maar een ander probleem laat zich minder snel terzijde schuiven.
Martin Tikk, een jonge Est in de 'Russenstad' Narva, wierp onlangs in de krantPostimeesde vraag op of het niet minstens zo belangrijk is om de leerlingen te prikkelen om ookbuitenschooltijd Ests met elkaar te praten. 'Als je wilt overschakelen op het Ests, doe het dan ook echt en niet alleen in het klaslokaal.' Er zouden volgens hem meer projecten moeten komen als 'Estonskad', dat Russischtalige jongeren de kans biedt om in het Ests van gedachten te wisselen over allerlei kwesties die hen bezighouden en zo aan hun uitdrukkingsvaardigheid te schaven.
Van de in Ida-Virumaa alom aanwezige Centrumpartij hoeven overigens geen initiatieven van deze strekking te worden verwacht. De partij is vorige maand na een interne vete roemloos geïmplodeerd.