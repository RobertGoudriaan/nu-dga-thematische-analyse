Behoefte aan speelsheid

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
15 augustus 2024
POPMUZIEK: Zeal & Ardor
Manuel Gagneux is niet alleen een visionair, een controlfreak en een pionier, de Zwitserse Amerikaan is werkelijk ook een genie.GREIFis het bewijs. Zijn band begon als een eenmansproject en een gedachte-experiment.
Gagneux, zelf zwart, verdiepte zich in de spirituele liederen van tot slaaf gemaakten en probeerde zich voor te stellen hoe die muziek zou hebben geklonken als het een protest was geworden tegen het opgelegde christendom. Hou zouden zwarte spirituals klinken alsof ze werden gezongen en gespeeld door black-metalmuzikanten, beïnvloed door het satanisme? Het leverde ongekend spannende albums op, en optredens, want de koorzang van Zeal & Ardor is net zo wonderschoon als het muzikale geweld overrompelend.
OpGREIFheeft multi-instrumentalist Gagneux niet alleen voor het eerst zijn bandleden een album laten inspelen, hij heeft zich ook voorgenomen een spééls album te maken, waarop alles mocht en niets moest. Dus klinktKilonovaniet alleen naar technische progrock, maar ook naar staccato, afgemeten funk. En is de afsluiter en eerste singleTo My Ilkeen ballad in de meest pure bluesrocktraditie. Het nummer blijft maar een explosie aankondigen, zeker als er vingerknippen klinken, maar die komt niet. Wel inAre You the Only One Now,dat door de herhaling en prachtige meerstemmigheid bezwerend is, bijna als een gospel, en dan halverwege, als je het niet meer ziet aankomen, alsnog de trekker overhaalt.
In het groovendeSugarcoatenDiseaseslaat Gagneux weer een volstrekt andere richting in: naar de woestijn, in het spoor van Kyuss en Queens of the Stone Age. En dan is erThrill,het meest dansbare nummer dat de band ooit opnam. Het elektronische en instrumentaleUne Ville Videklinkt dan weer alsof Gagneux twijfelde tussen een ode aan Vangelis, de soundtrack voor een nieuw seizoen vanStranger Things,of toch van de nieuwe film van Nicolas Winding Refn, en uiteindelijk besloot: laat ik het alle drie tegelijk doen.
Het andere uiterste is het machtige, loodzwareClawing Out,het hardste en misschien wel allerbeste nummer dat Zeal & Ardor ooit opnam. Zelden zal iemand zoveel dreiging in drie minuten en 42 seconden hebben weten te persen. De tekst klinkt persoonlijker dan Gagneux gewoon is, maar het terrein waar hij zich op begeeft is hem dan wel weer toevertrouwd: de occulte wereld:'I spin a thread that you can't see/ a web of thoughts best left unclean.'Ondertussen beuken de drums als gabberbeats.
En zo schietGREIFalle kanten op, behalve de voorspelbare.
De samenhang is niet stijl, maar visie: Gagneux' behoefte aan speelse vrijheid, en zijn magnifieke inlossing daarvan.
Leon Verdonschot
Zeal & Ardor -GREIF(verschijnt komende week). Zeal & Ardor speelt 21 september in AFAS Live Amsterdam en 12 oktober in Doornroosje Nijmegen
Noémi Ottilia Szabo | Manuel Gagneux (vierde van links) en Zeal & Ardor