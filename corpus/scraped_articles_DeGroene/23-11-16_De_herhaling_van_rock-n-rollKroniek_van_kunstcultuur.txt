De herhaling van rock-'n-roll Kroniek van kunst&cultuur

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
16 november 2023
POPMUZIEK Black Pumas
De hele wereld leerde Black Pumas kennen toen ze in januari 2021 hun nummerColors,goed voor een van hun liefst zes Grammy Award-nominaties, live speelde bij de inauguratie van president Joe Biden en vice-president Kamala Harris. De zanger van het duo, Eric Burton, vertelde voorafgaand aan het nummer de insteek van het optreden:'We're looking forward to a new sense of optimism, unity and peace for all American people.'Het is al vaak opgemerkt, maar ook te bijzonder om n√≠et steeds op te merken: niet lang voor hij als gearriveerd artiest de nieuwe president mocht toezingen, verdiende Burton nog zijn geld als straatmuzikant.
Het is zijn stem, waarin de erfenis van alle grote zwarte soulmannen uit de geschiedenis die hem voorgingen in doorklinkt, die vier jaar geleden meteen enorm opviel, maar ook de nummers, toen nog vooral het werk van gitarist en producer Adrian Quesada. Nummers die het duo niet alleen plaatste in de traditie van Marvin Gaye, Otis Redding en Al Green, maar er vele andere invloeden doorheen weefden, onder meer uit de psychedelische rock. Toen het bejubelde debuutalbum een jaar later opnieuw uitkwam, bleek daaruit andermaal hoe breed die invloeden zijn. Ze coverden zowel The Beatles als Tracy Chapman, maar verbouwden ook de undergroundklassiekerPolitician in My Eyesvan deathmetalband Death tot een broeierig funky soulnummer.
Het tweede albumChronicles of a Diamondtrekt die invloeden niet verder door, maar bouwt grotendeels voort op dat debuut, met meer ruimte voor Burton. Al in het openingsnummer, singleMore Than a Love Song,haalt vrijwel meteen Burton zo groots en overtuigend uit, dat je meteen verlangt hem dit ook live te horen doen. Het is knap hoe een album uit het najaar van 2023 hoorbaar zijn best doet te klinken als een album van vijftig jaar terug, en hoe natuurlijk en soepel het daarin slaagt. Quesada en Burton weten duidelijk exact wat voor sound ze willen. Zelfs wanneer ze refereren naar zichzelf in de derde persoon, komen ze er met gemak mee weg: 'But life feels so hard sometimes and you start to lose your mind/ Just grab your sister's hand/ And fly together/ Black Pumas, show 'em how.'
Prachtig is de op hiphop en soul gebouwde ode aan de onmisbaren in laagbetaalde banen inMrs. Postman:'This commonality won't let her be fooled by low conditions.' In het fraai uitgesponnenAngelklinkt gospel door, in de even grootste als opzwepende afluisterRock and Rollbetuigen de twee hun ode aan precies die rock-'n-roll, door en passant duidelijk te maken wat het belangrijkste element is van de opwinding daarvan: de herhaling.
Leon Verdonschot
Black Pumas, Chronicles of a Diamond (ATO Records / Pias). Black Pumas speelt 17 maart in AFAS Live
Jody Domingue | In de muziek van Black Pumas klinkt de soulgeschiedenis door