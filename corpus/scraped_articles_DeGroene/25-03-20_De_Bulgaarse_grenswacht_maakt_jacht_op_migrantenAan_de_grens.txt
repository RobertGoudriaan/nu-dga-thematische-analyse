De Bulgaarse grenswacht maakt jacht op migranten Aan de grens

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
20 maart 2025
Kapitan Andreevo- Als nieuw volledig lid van Schengen vormt Bulgarije de zuidelijke grens van Fort Europa. Bulgaarse grenswachten bewaken samen met collega's uit Hongarije, Oostenrijk en Roemenië de grens met Turkije in de zogeheten 'Operatie Solidariteit'.
In 2024 voorkwamen de grenswachten dat meer dan 52.500 migranten illegaal Bulgarije binnenkwamen. Toegenomen patrouilles en zwaardere uitrusting van de grenspolitie leidden tot een daling van zeventig procent in het aantal migranten en vluchtelingen. De aangehouden vluchtelingen komen vaak uit Syrië en Afghanistan, terwijl het aantal Egyptenaren en Marokkanen toeneemt.
Terwijl de hoofden van Operatie Solidariteit afgelopen week het succes van hun missie vierden, wordt steeds duidelijker tegen welke kosten de grenzen bewaakt worden. Actiegroepen Collettivo Rotte Balcaniche en No Name Kitchen publiceerden onlangs een rapport waarin ze de Bulgaarse autoriteiten de schuld geven van de dood van drie Egyptische minderjarigen die in december illegaal de grens van Turkije naar Bulgarije overstaken. Het medisch rapport claimt dat de doodsoorzaak onderkoeling was. De ngo's, die nauwkeurig tijd en locatie van de gebeurtenissen noteerden, leggen de verantwoordelijkheid bij de Bulgaarse grenspolitie. Volgens hen konden de minderjarigen gered worden. 'In plaats van hulp te bieden, is er bewijs dat de Bulgaarse grenspolitie opzettelijk de toegang van reddingsteams blokkeerde.'
Een maand eerder werden in Sofia 26 migranten na een korte achtervolging aangehouden. Volgens het ministerie van Binnenlandse Zaken reden ze in een busje dat crashte na de achtervolging. Er raakten deze keer geen mensen gewond.
Migranten beschrijven het dagelijks leven in de Bulgaarse detentiecentra als bruut, onhygiënisch, met beperkte toegang tot telefoons en met 24-uursbewaking. Busmantsi is een van de twee immigratiedetentiecentra in Bulgarije. Sohrab, een 25-jarige Afghaan, bracht er veertien dagen door. 'De omstandigheden waren erbarmelijk, met meer dan twintig mensen in één kamer.' Inmiddels is hij weer vrij, in afwachting van zijn asielverzoek.
Het voormalige detentiecentrum Elhovo dient als 'transitcentrum voor herverdeling van pas aangekomen Oekraïense vluchtelingen, ondanks de volstrekt ongeschikte omstandigheden', meldde de European Council on Refugees and Exiles.
Het aantal doden en vermisten aan de Europese buitengrenzen volgens het Missing Migrants Project (IOM): 415
...