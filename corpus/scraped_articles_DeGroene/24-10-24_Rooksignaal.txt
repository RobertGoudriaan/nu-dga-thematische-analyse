Rooksignaal

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
24 oktober 2024
Ik wil graag enkele kanttekeningen plaatsen bij de rubriek Rooksignalen over zelfdoding, euthanasie en technologische ontwikkelingen inDe Groenevan 10 oktober. Donner schrijft dat het aantal mensen onder de dertig dat euthanasie aanvraagt vanwege psychisch lijden is verviervoudigd. Ze noemt geen aantallen. Ik vond cijfers van mensen onder de dertig die euthanasie hebben gekregen. Dat waren in 2020 vijf mensen en in 2023 twintig, een verviervoudiging. Deze aantallen geven een minder dramatisch beeld.
Eenzaamheid, somberheid en depressies komen veel voor. Daar moeten we hulp voor bieden. Maar er zijn ook mensen die, vaak na een lange weg, vinden dat hun leven voltooid is. Donners beschrijving van een 64-jarige vrouw die een capsule in stapte om met alleen maar een druk op de knop haar leven te beëindigen doet geen recht aan haar voorafgaande lijdensweg. Ook vind ik de uitspraak van psychiater Oosterhoﬀ waarin hij patiënten omschrijft als 'mentaal terminaal' in de context van zijn uitlatingen niet klinken als een 'marketing-slogan'. Ik vind het nogal schoﬀerend.
Ik hoop dat ik tegen de tijd dat ik mijn leven voltooid vind en al of niet ziek ben, zonder toestemming van medici of wie dan ook mijn eigen levenseinde mag bepalen. Zelfbeschikking is een recht dat is vastgelegd in het Europees Verdrag voor de Rechten van de Mens, en het Europees Hof voor de Rechten van de Mens heeft het levenseinde in eigen regie ook als recht erkend. Onze huidige euthanasiewetgeving is aan verbetering toe, zodat je niet ziek hoeft te zijn en ondraaglijk en uitzichtloos moet lijden, en waarbij dat niet moet worden vastgesteld door anderen.
Uit onderzoeken blijkt dat meer dan tachtig procent van de bevolking voorstander is van eigen regie over het levenseinde. Nu nog het parlement.
BEN BUSKES