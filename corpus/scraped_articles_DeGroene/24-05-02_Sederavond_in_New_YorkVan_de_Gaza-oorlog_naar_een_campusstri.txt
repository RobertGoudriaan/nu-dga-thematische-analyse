Sederavond in New York Van de Gaza-oorlog naar een campusstrijd

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
2 mei 2024
In New York zijn grote studentendemonstraties tegen Israëls oorlog in Gaza de spil geworden van een cultuuroorlog. Republikeinen gebruiken beschuldigingen van antisemitisme als een stok om 'woke' universiteiten mee te slaan.
Maandagmiddag, op weg naar mijn appartementop Third Street,downtownManhattan, stuit ik voor het gebouw van de Stern School of Business van de New York University (nyu) op een demonstratie van studenten tegen de aanval van het Israëlische leger op Gaza. Op de stenen van het pleintje zijn tenten opgezet en daarvoor staat een rij demonstranten leuzen te roepen, begeleid door getrommel op potten en pannen, en aangejaagd door een jongen met een luidspreker:'Ceasefire, now', 'End the occupation, now',roept hij, en de demonstranten herhalen het luid. En ook:'Divest, now', 'Palestine will be free, from the river to the sea'.En:'Intifada, intifada, intifada'.Ik sta vanaf de overkant van de straat te kijken, vanachter een groepje jongeren, een ervan met een grote Israëlische vlag.
Ik sta onbedoeld aan de verkeerde kant, denk ik - mijn kant, betrap ik mezelf erop. Ik maak wat foto's en loop snel door. Aan het begin van de avond roept het bestuur van nyu de hulp van de politie in. Terwijl helikopters boven de straat cirkelen, vormen leden van het wetenschappelijk personeel van de nyu een haag om de studenten op het plein te behoeden voor arrestatie. Tevergeefs: met geweld,zip tiesen pepperspray worden staf en studenten opgepakt.
Ik had daar moeten staan misschien - hoewel ik geen staflid ben van nyu - of dan in ieder geval op de campus van Columbia University, waaraan ik op dit moment als gastonderzoeker verbonden ben. Op diezelfde maandagmiddag spreekt daar collega-historicus Christopher Brown vanaf de trappen van de Low Library een vernietigend oordeel uit over Nemat 'Minouche' Shafik, directeur van Columbia University. Nadat studenten op 17 april een Gaza Solidarity Encampment inrichtten, riep Shafik, een dag later, de hulp in van de politie om het kamp te ontruimen. 108 studenten werden gearresteerd, veel van hen werden geschorst, en van sommigen werd ook de collegekaart geblokkeerd, en daarmee werd hun niet alleen de toegang ontzegd tot bibliotheek en collegezalen, maar ook tot hundorm.
Brown en zijn collega's maken op die maandag niet alleen bezwaar tegen Shafiks roekeloze inzet van gewapende politie tegen een vreedzame demonstratie, en dus tegen de ondermijning van de veiligheid van studenten op de campus; meer nog is Brown geraakt door Shafiks capitulatie voor de druk van Republikeinse afgevaardigden, die haar de week ervoor in de hoorzitting van de commissie voor onderwijs hadden verleid om de academische vrijheid te grabbel te gooien met harde uitspraken over stafleden met ongewenste opvattingen. Brown verwijt haar dat ze helemaal niets had gezegd over het geweldige onderzoek en onderwijs dat Columbia bood aan al die studenten die daar van over de hele wereld naartoe kwamen om de beste opleiding in de wereld te krijgen.
Ik had daar misschien moeten staan om de strijd voor de autonomie van de universiteit en tegen de politieke kneveling van het vrije debat te ondersteunen. Maar ik was er niet bij, want ik kreeg die ochtend een appje van een collega van Columbia: blijf maar thuis, ik ga zelf ook niet want mijn colleges zijn overgezet naar online bijeenkomsten om de veiligheid van studenten te waarborgen, 'de atmosfeer is erg vergiftigd, het antisemitisme niet eens meer een beetje verhuld'.
En zo zijn we ver verwijderd geraaktvan Gaza, en bevinden we ons in de loopgraven van de Amerikaanseculture wars. Als iets verklaart waarom het conflict rond Gaza tot deze felle strijd op Amerikaanse universiteiten leidt, dan is het dat het maar zeer ten dele gaat over de bloedige Israëlische vergelding van de massamoord op 7 oktober. Zoals de cultuurcriticus Samuel P. Catlin betoogt in het psychoanalytische tijdschriftParapraxis:'De oorlog in Gaza wordt voor het Amerikaanse publiek herschreven als een "campus-oorlog".'
Zo bezien valt inderdaad op dat Christopher Brown in zijn speech voor zijn collega's het'disproportionate, divisive and dangerous'optreden hekelde van zijn baas Shafik. Van de andere kant kreeg Shafik in de opening van de hoorzitting van de Republikeinse commissievoorzitter Virginia Foxx te horen dat Columbia een broeinest van antisemitisme was, en dat ze had nagelaten haar joodse studenten te behoeden voor levensbedreigende gevaren. En zoals steeds weer in deze culture war worden middenposities niet getolereerd. Shafik probeerde eerder al de rechtervleugel te apaiseren met een verbod voor studenten van de Jewish Voice for Peace en Students for Justice in Palestine om op de campus te protesteren tegen de massaslachting in Gaza. Maar haar toegeeflijke antwoorden op de vragen van de commissie riepen het protest op van de stafleden van Columbia, die haar ervan beschuldigden collega's 'voor de bus te gooien' door in te stemmen met de ongefundeerde beschuldigingen van Republikeinse Congresleden.
Voor even is haar daarmee het lot bespaard van de directeur van Harvard, Claudine Gay, en Liz Magill van de University of Pennsylvania, die na hun minder meegaande opstelling in een politieke hoorzitting in december ontslag moesten nemen. Maar na de herbezetting van de campus van Columbia op vrijdag, en de protesten op nyu en op andere topuniversiteiten, zoals het Massachusetts Institute of Technology, Yale, Tufts, Emerson, UC Berkeley en de universiteiten van Michigan en Maryland, lijken ook Shafiks dagen als directeur geteld.
Shafik deelt daarmee naast het struikelen over de beschuldiging'soft on antisemitism'te zijn nog twee belangrijke kenmerken met haar collega's Gay en Magill: alle drie kwamen ze recent als enkele van de eerste vrouwen op hoge posities aan prestigieuze Amerikaanse universiteiten terecht, en zijn ze mede binnengehaald als kampioenen van diversiteit en inclusie. Daarmee werden zesitting ducksvoor het conservatieve offensief tegen de universiteiten, die door Republikeinen van rechts tot extreem-rechts worden aangemerkt als broeinesten van 'woke' denken en doen.
De Republikeinse critici worden daarin door de universiteiten op hun wenken bediend, al is dat niet omdat Amerikaanse universiteiten overspoeld zijn door moreel losgeslagensocial justice warriors. Integendeel: de meeste Amerikaanse universiteiten zijn sterk gericht op harde wetenschap en technologische innovatie, met warme contacten met de wapen- en farmaceutische industrie, enbusinessenlaw schoolsdie het personeel leveren voorcorporateAmerika. Zelfs de geestes- en sociale wetenschappers zijn over het algemeen tamelijk behoudend, met nog steeds veel Amerikaanse geschiedenis die begint bij de Founding Fathers, en sociale wetenschappen gedomineerd door statistiek en experiment.
Dat geldt ook voor Columbia, die een corecurriculum heeft, waarin iedere student wordt ingewijd in de wonderen van deWestern Civilization,'van Homerus tot Toni Morrison, Plato tot Gandhi, Rafaël tot Andy Warhol', zoals de website vermeldt. Maar de verwijzing naar Morrison, Gandhi en Warhol maakt wel iets anders duidelijk, iets waar rechts Amerika een bloedhekel aan heeft: universiteiten hebben na de jaren zestig het maatschappelijke protest geïncorporeerd als onderdeel van een reflexieve academische cultuur, waarindissenteen deugd is.
Op Columbia ging dat niet vanzelf: de universiteit maakte in 1968 een heftige bezetting mee van studenten die protesteerden tegen de oorlog in Vietnam. Maar nu omarmt de universiteit die erfenis als symbool van het vrije debat - en verwijzen de studenten die nu hun tenten op de campus hebben opgezet direct naar die eerdere bezetting. Hetzelfde geldt voor nyu, die op de website verwijst naar haar 'lange geschiedenis van activisme in en buiten de collegezalen', waar studenten ook nu nog onderdeel van kunnen worden, bijvoorbeeld door 'cursussen te kiezen waarin je jeadvocacy skillskunt ontwikkelen'. Dat is goed gelukt, tot verdriet van het universiteitsbestuur en woede van de Republikeinen.
De beschuldiging dat de protestentegen de invasie in Gaza antisemitisch zijn, voegen wel een nieuwe dimensie aan deze campusstrijd toe. Zoals Merijn Oudenampsen al eerder in de kolommen vanDe Groeneheeft opgemerkt, is rechts er niet vies van identiteitspolitiek te bedrijven. De haat tegen gender- en etnische diversiteit wordt gevoed door een fanatieke verdediging van het 'gewone volk', waarin mannen getrouwd zijn met vrouwen, en iedereen die niet wit en christelijk is als ondergeschikte etnische minderheid wordt beschouwd. In die strijd zijn de frontlijnen herschikt, nu rechts de demonstranten voor de Palestijnse zaak van antisemitisme beschuldigt en zich zo weet op te werpen als de echte voorhoede in de strijd tegen discriminatie en racisme.
Een veelzeggend voorbeeld is de tweet van 23 april van de Republikeinse senator Tom Cotton, waarin hij zich keert tegen de'liberalsdie fantaseerden dat Trump Hitler was en zij het dappere verzet vormen', maar stil zijn nu 'er pogroms zijn uitgebroken op Amerika's campussen'. Zo belandt progressief Amerika aan de verkeerde kant van de geschiedenis, en wordt een wig gedreven tussen Joe Biden - die het verwijt van antisemitisme aan het adres van de pro-Palestijnse betogers heeft omarmd - en de linkervleugel van Democratische jongeren, die hun afkeer van Biden belangrijker lijken te vinden dan de mogelijke terugkeer van Trump.
Met hun hysterische verwijten maken de Republikeinen bovendien handig gebruik van de ontsporing van het streven naar sociale veiligheid, waarin elke kritiek als persoonlijk affront wordt gezien en elke slogan tegen het zionisme als oproep tot genocide. Zo werd X overstroomd met beelden van een man die zwaaiend met een Palestijnse vlag naar een groepje jongeren met een Israëlische vlag schreeuwde dat ze 'terug naar Polen moesten gaan'. Lelijk inderdaad, maar levensbedreigend - een'clear and present danger',zoals afgevaardigde Foxx het noemde? Kom op. Bovendien: dit gebeurde op Amsterdam Avenue, buiten de poort van Columbia.
De studenten die zich daar aangevallen voelden, waren op weg naar huis om Pesach te vieren, een reis die nu geframed werd als een vlucht voor geweld. Andere joodse studenten bleven binnen de poort om in het tentenkamp samen met niet-joodse demonstranten de Seder te vieren, waarbij het lot van de Palestijnen soepel ingeweven kon worden in het verhaal van de bevrijding uit slavernij en de uittocht uit Egypte, en verbonden met de gedachte dat niemand vrij kan zijn als niet iedereen vrij is. Het vreedzame tafereel werd slechts verstoord door de passage in de haggada waarin de tien plagen werden opgenoemd waarmee een wraakzuchtige god de misdaden van de Egyptenaren vergeldt. Dat moet luid en duidelijk, met elke plaag begeleid door een druppel wijn op het servet, als het bloed dat de Egyptenaren moeten plengen als straf voor hun onderdrukking van de joden: water wordt bloed, het volk getroffen door kikkers, luizen, vliegen, pest, zweren, hagel, sprinkhanen, duisternis, tot en met de dood van de eerstgeborenen.
De volgende ochtend was het plein bij nyu met een schutting afgeschermd. Ervoor stond heel veel pers, en één demonstrant, met een levensgroot kruis om zijn nek en een spandoek:'Israel kills 14.000 kids'.Daar is deze week niets aan veranderd.
Ido de Haan is hoogleraar politieke geschiedenis aan de Universiteit Utrecht en momenteel als gastonderzoeker verbonden aan Columbia University
Nikita Payusov / Middle East Images / AFP / ANP | Het pro-Palestijnse tentenkamp bij Columbia University, met in de voorgrond pro-Israëlisch protest. New York, 24 april