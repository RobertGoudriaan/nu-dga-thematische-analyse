Boerende koeien

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
15 september 2022
InDe Groenevan 1 september beschrijven Jaap Tielbeke en Evert de Vos een viertal plagen die de intensieve veehouderij over ons uitstort. Een vijfde plaag werd hierbij nog buiten beschouwing gelaten: de enorme CO2-productie ten gevolge van het inklinken van de veenweidegebieden. Twee jaar geleden al wezen de adviseurs van de Raad voor de leefomgeving en infrastructuur in het rapportStop bodemdaling in veenweidegebiedenerop dat de veenweides rond met name het Groene Hart, in Noord-Holland en in Friesland/Overijssel jaarlijks goed zijn voor vier tot zeven megaton CO2-uitstoot en zij wezen er Ô¨Åjntjes op dat dit ongeveer de helft is van wat Nederland volgens de Klimaatwet in 2050 nog mag uitstoten (elf megaton CO2 ). Met name om boeren te plezieren - optimale grasopbrengst en geen vastgelopen tractoren in drassige grond - houden de Waterschappen de waterstand laag. Veen houdt veel van het broeikasgas CO2 vast, maar met een laag grondwaterpeil komt het veen in aanraking met zuurstof en oxideert het. Daarbij komt het broeikasgas vrij. Ook daalt met de lage waterstand de bodem in veenweidegebieden met bijna een centimeter per jaar, wat weer reden is om de grondwaterstand verder te verlagen. Zo draait deze vicieuze cirkel al decennia rond. Deze vijfde plaag maakt krachtig ingrijpen in de intensieve veehouderij extra noodzakelijk.
WILLEM BLOK,Gouda
Jan Rothuizen