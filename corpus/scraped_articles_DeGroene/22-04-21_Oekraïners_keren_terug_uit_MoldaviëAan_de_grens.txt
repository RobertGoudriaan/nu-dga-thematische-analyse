Oekraïners keren terug uit Moldavië Aan de grens

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
21 april 2022
Chisinau- Bijna twee maanden nadat Poetins leger Oekraïne binnenviel, hebben meer dan honderdduizend Oekraïners een veilig heenkomen gevonden in Moldavië. De voormalige sovjetrepubliek maakte afgelopen vrijdag bekend dat 292 van hen sinds het begin van de oorlog een baan hebben gevonden. Tweehonderd, voornamelijk vrouwen, vonden er werk in de hoofdstad Chisinau en dertig in de kleinere steden Balti en Ungheni. Ze werken er als programmeurs, ingenieurs, naaisters, verkopers, adviseurs, koks, obers, verpleegsters, managers en bouwvakkers. Ruim 130 bedrijven staan klaar om Oekraïense vluchtelingen in dienst te nemen, meldt de overheid.
Oleg Palii, directeur van het Juridisch Centrum van Advocaten, houdt al meer dan twintig jaar toezicht op de naleving van het VN-vluchtelingenverdrag en de rechten van asielzoekers. Hij vindt dat alle gouvernementele en niet-gouvernementele organisaties en werkgevers zich zouden moeten inspannen om vluchtelingen aan werk te helpen. 'En de vluchtelingen zelf moeten zich inspannen om werk te vinden. Dit is niet eenvoudig: er zijn niet zo veel beschikbare banen die bovendien financieel interessant zijn.' Volgens de Moldavische Rijksdienst voor Arbeidsvoorziening zijn er momenteel 2100 vacatures.
Ondertussen ontvangen achttienduizend Oekraïense vluchtelingen maandelijks gemiddeld 2200 Moldavische lei (110 euro) incash assistancevan de VN-vluchtelingenorganisatie unhcr. De contanten stellen kwetsbare huishoudens in staat om in hun basisbehoeften te voorzien. De financiële hulp komt ook rechtstreeks ten goede aan de Moldavische economie en stimuleert lokale markten. De burgemeester van Chisinau maakte eveneens vrijdag bekend dat Moldavische families die hun huis of appartement hebben opengesteld voor vluchtelingen met steun van het VN-wereldvoedselprogramma wfp een eenmalige vergoeding van 3500 lei (175 euro) ontvangen.
Nu het front in de oorlog in Oekraïne zich steeds meer naar het oosten verplaatst en steden als Odessa en Kiev relatief veilig worden, is ook het perspectief op terugkeer realistischer. Bij Palanca, de grootste grensovergang tussen Moldavië en Oekraïne op vijftig kilometer van Odessa, gaan sinds enkele weken ongeveer evenveel Oekraïners terug naar hun moederland als er uit Oekraïne vluchten - in de hoop dat ze snel hun oude leven kunnen oppakken. Tot het zover is, kunnen Oekraïense vluchtelingen alle steun gebruiken om in hun levensonderhoud te voorzien en te overleven. Voorlopig ziet het ernaar uit dat ze op hun Moldavische buren kunnen rekenen.
Het aantal in 2022 getelde doden en vermisten aan de buitengrenzen van Europa volgens het Missing Migrants Project (IOM): 804
...