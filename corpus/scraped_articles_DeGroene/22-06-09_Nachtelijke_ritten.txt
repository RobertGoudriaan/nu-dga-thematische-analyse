Nachtelijke ritten

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
9 juni 2022
POPMUZIEK Drive-By Truckers
Een van de allerbeste nummers van Drive-By Truckers weerklinkt na elke, vaak racistische, aanslag in de Verenigde Staten door iemand die in het bezit is van wapens die hem nooit legaal verkocht hadden mogen worden. De tegenstanders van wapenregulering hebben nooit een antwoord in de vorm van een oplossing, ze hebben slechts'thoughts and prayers'.Patterson Hood, een van de twee zangers van Drive-By Truckers, schreef in 2018 na tweehigh school shootingsin Parkdale en Santa Fe een nummer met precies die titel. Het werd een bittere afrekening met de onwil van de regering-Trump om wapenwetten te strenger te maken, samengebald in een refrein van één regel zonder illusies:'Stick it up your ass with your useless thoughts and prayers.'
De band, oorspronkelijk uit Alabama, verkent en bezingt al sinds 1996 het andere verhaal van het zuiden van de Verenigde Staten. Twee keer kozen ze voor de overtreffende trap van samenhang: een conceptalbum, in de alternatieve countryrock waarin de band zich beweegt niet de meest voor de hand liggende vorm. Die twee bejubelde albums,Southern Rock Operaen
Decoration Day,laten zich nog steeds beluisteren als de muzikale versie van George PackersDe ontluistering van Amerika.
WasThe Unraveling(2020) sterk beïnvloed door de Trump-jaren enThe New OK(later datzelfde jaar) door Black Lives Matter en de pandemie, op het sterke nieuwe studio-albumWelcome 2 Club XIIIduikt de band in zijn éigen geschiedenis. Het filmische, zeven minuten lange openingsnummerThe Driverzet de toon. Diedriveris Patterson Hood zelf, die in praatzang op een stug doorbeukende kale beat de herinneringen tijdens al zijn autoritten ophaalt. Van bijna-doodervaringen tot het besluit te stoppen met school na het luisteren naar The Replacements in de auto. Typisch Truckers: de meest Amerikaanse vorm die je kunt bedenken, deroadmovie,maar dan in een andere vorm: de collage. Het nummer is effectief monotoon met een dreigende ondertoon, als de oneindige nachtelijke ritten die Hood bezingt.
De ronkende, opzwepende rock-'n-roll van het titelnummer klinkt opvallend vrolijk en meezingbaar, maar het is dan ook een schmierende herinnering aan de clubs waar de band tijdens de beginjaren toe was veroordeeld, en op woensdagavond mocht openen voor hairmetal-bands in een zaal vol publiek dat niet op linkse countryrock stond te wachten. De tekst is een opeenstapeling van bitterzoete herinneringen aan zwoegen in de hoop op betere tijden. Het nummer klínkt zelfs naar dood bier en slechte drugs:'Welcome to Club XIII/ Our glory daysdid kinda suck/ Everyone needs a friend/ Everyone needs a fuck.'
Weinig bands zijn beter in de vertolking van de zelfkant, zo blijkt opnieuw in het fatale einde van het mistroostigeWe Will Never Wake You Up In The Morning,vooraangekondigd door zo'nvintageTruckers-zin:'The heaven that awaits you is a bar that never closes.'
Leon Verdonschot
Drive-By Truckers,Welcome 2 Club XIII.Drive-By Truckers speelt op 14 juni in 013, Tilburg
Brantley Gutierrez | Vlnr: Jay Gonzalez, Brad Morgan, Patterson Hood, Mike Cooley, Matt Patton van Drive-By Truckers