'Voorstander van den oorlog'

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
4 juli 2024
Opgeleid als officier was Jan Fabius een van de eerste echte oorlogscorrespondenten die Nederland heeft gehad. Hij had zijn schrijftalent niet van een vreemde. Zijn vader Arnold Fabius schreef als officier romans, toneelstukken en journalistieke artikelen voor onder meerDe Groene Amsterdammer,terwijl zijn moeder Mena Cremer Eindhoven een heel oeuvre aan jongensboeken en poëzie op haar naam had staan. Jan Fabius bezocht als journalist de slagvelden van de Balkanoorlog van 1912-1913 en de loopgraven in de Karpaten en de Dolomieten tijdens de Eerste Wereldoorlog en wist in 1919 als eerste Nederlandse journalist het hermetisch gesloten Sovjet-Rusland binnen te komen. De meeste bekendheid verwierf hij met het boekZes maanden in Albaniëover zijn tijd als officier in het Albanese leger in 1914. In 1991 stuitte bibliofiel Boudewijn Büch toevallig op een exemplaar van dit vergeten meesterwerkje, waarna het opnieuw werd uitgegeven bij De Arbeiderspers.
Fabius was gefascineerd door krijgsgeweld en noemde zichzelf eens 'een voorstander van den oorlog'. De vele gruwelijkheden die hij waarnam waren in zijn beschrijvingen steeds een onlosmakelijk onderdeel van de frontromantiek. Het leven liet zich volgens hem het beste beleven als de dood nabij was. Twintig jaar later was van deze oorlogsverheerlijking weinig meer over. Als correspondent in het Verre Oosten schreef hij over de in 1937 uitgebroken Japans-Chinese Oorlog, die feitelijk de Tweede Wereldoorlog in Azië inluidde. Nadat hij in het door Japan belegerde Shanghai 'de gruwelijkheden van de moderne krijg in zijn verschrikkelijkste vorm' had meegemaakt kon hij niet langer meer 'luchthartig over de oorlog schrijven'.
Vooral de in deze jaren in China (en Spanje) voor het eerst toegepaste bombardementen op burgerdoelen troffen hem diep. Nog kort voor zijn overlijden op 30 juli 1964 vertelde hij twee leerlingen van een schoolkrant: 'Het is niet leuk meer. Ik heb nu zeven oorlogen meegemaakt van nabij en de laatste, de Tweede Wereldoorlog, vond ik het vervelendst. Al die bombardementen, nee hoor. Geef mij maar de Balkanoorlog van 1912-1913. Toen zag je eens in de maand een vliegtuig, dat nauwelijks in de lucht bleef en de auto's bleven in de modder steken. De gevechten waren zo, dat er net genoeg doden vielen om het romantisch te maken, maar net niet genoeg om het akelig te maken.'