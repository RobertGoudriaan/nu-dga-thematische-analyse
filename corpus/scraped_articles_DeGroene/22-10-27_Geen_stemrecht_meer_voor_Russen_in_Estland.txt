Geen stemrecht meer voor Russen in Estland?

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
27 oktober 2022
Tallinn- Een hardnekkig vooroordeel in Noordoost-Europa wil dat de Esten nogal traag zijn. Maar die hebben sinds het begin van Ruslands aanval op Oekraïne een opmerkelijke assertiviteit aan de dag gelegd.
Van alle landen heeft Estland, qua percentage van het bruto binnenlands product, de meeste hulp geboden aan Oekraïne, in Brussel loopt het voorop wat betreft het bepleiten van nieuwe, hardere strafmaatregelen tegen Rusland en inwoners van dat land mogen Estland niet meer betreden, ook niet als ze zich aan Poetins 'gedeeltelijke' mobilisatie willen onttrekken.
De kleine republiek heeft tevens orde op zaken gesteld in eigen huis. Russische zenders en websites zijn op zwart gezet. Devene koolid,Russischtalige scholen, zullen over een paar jaar voltooid verleden tijd zijn en monumenten uit de sovjettijd zijn ofwel afgevoerd ofwel gesloopt. Een T-34-tank van het Rode Leger, die decennialang een weg bij de oostelijke Russischtalige stad Narva opluisterde, is ook weggetakeld. Pasgetrouwde stelletjes uit de grensstad zullen dus moeten breken met de traditie om zich voor het voertuig te laten fotograferen.
Sommigen willen nog een stap verder gaan. Afgelopen april suggereerde de conservatieve 'Vaderland'-partij (Isamaa) om permanent ingezetenen - lees: leden van de Russische minderheid in Estland die stateloos zijn of een paspoort van de Russische Federatie hebben - het recht te ontnemen om mee te doen aan de gemeenteraadsverkiezingen. Dat mogen ze al sinds 1993, maar Isamaa vindt het risico voor de nationale veiligheid te groot worden. De partij, die in juli tot de regering werd geroepen, kan nu opeens op bijval van de liberale Hervormingspartij van premier Kaja Kallas rekenen. De 'eekhoorns' willen wel dat een eventuele wijziging zich beperkt tot de Russische staatsburgers op Estse bodem.
Een goed idee, meent columnist Martin Ehala. 'Het afnemen van het stemrecht zal de invloed van de onderdanen van het agressieve buurland op het leven in Estland verminderen en zal een helder signaal zijn voor iedereen die nog niet heeft begrepen dat het sovjettijdperk is afgelopen', zo schreef hij in dagbladPostimees. ConcurrentEesti Päevalehtis minder enthousiast: 'We moeten Oekraïne steunen, maar we moeten geen oorlog voeren tegen de in Estland woonachtige Russen. Laten we Poetin dat cadeau niet geven.' President Karis plaatste in een radio-interview ook de nodige kanttekeningen; het plan zou strijdig zijn met de grondwet.
Zulke kritiek heeft het tij echter niet mee. Meteen nadat Poetin zijn mobilisatie aankondigde, waarschuwde een topambtenaar van het ministerie van Binnenlandse Zaken dat Estse Russen die in Oekraïne gaan vechten Estland nooit meer in komen.