Emancipatie in Helmond

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
22 december 2022
In de rubriek Het einde inDe Groenevan 8 december over Hannes Meinkema wordt een link gelegd metDe omwentelingvan Suzanna Jansen. In beide boeken gaat het over de emancipatie van huisvrouwen in de vorige eeuw die vaak kampten met ﬂatneurose , depressiviteit en huisvrouwenvermoeidheid.
Ik heb dat in Helmond in de praktijk meegemaakt. In diverse wijken van deze industriële stad zetten vrouwen zelf een vorm van kinderopvang op, peuterspeelzalen, gerund door vrijwilligers. Wij, de vrouwen die deze klus op zich namen, overlegden in een samenwerkingsverband met de gemeente over goede voorwaarden. En wij nodigden onszelf uit deel te nemen aan het overleg van de instellingen voor welzijnswerk. Daar kwam het signaal dat nogal wat huisvrouwen 's morgens vroeg al aan de sherry zaten en dat velen depressief waren. Omdat wij de landelijke ontwikkelingen rond emancipatie kenden, leek het ons een goed experiment om praatgroepen op te zetten van huisvrouwen. De opbouwwerkers zagen daar mogelijkheden in. Ze kwamen er, vooral in de problematische wijken van Helmond. Vanuit de buurthuizen werden vrouwen aangesproken en al vrij snel konden de eerste groepen van start, begeleid door vrijwilligers, ondersteund door professionals van de toenmalige Riagg.
De verhalen die deze vrouwen vertelden verbijsterden ons: eenzaamheid, relatieproblemen, armoede, mishandeling, problemen met opvoeding, alles kwam langs. De deelnemers wisselden hun ervaringen en problemen uit en ondersteunden elkaar. Er werd ook gelachen. Het bleek een succes. In vervolg hierop gebeurde meer: VOS-cursussen (Vrouwen Oriënteren zich op de Samenleving) een vrouwencentrum, een vrouwencafé. Alles op een manier die aansloot bij de vrouwen van deze stad. Vrijwel alles opgezet en gerund door vrijwilligers, die soms een nieuwe opleiding gingen volgen of als vrijwilliger actief werden in allerlei organisaties. Inmiddels, zoveel jaren later, is de stad Helmond een totaal andere stad geworden met ontzettend veel mogelijkheden voor goed wonen, kinderopvang, welzijnswerk en onderwijs. Daar hebben vrouwen een actieve rol in gespeeld.
MAARTJE VAN DER NEUT,Helmond
U kunt uwingezonden
brief van maximaal 400 woorden sturen naargroene@groene.nl