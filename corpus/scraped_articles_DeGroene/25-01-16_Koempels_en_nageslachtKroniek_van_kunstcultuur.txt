Koempels en nageslacht Kroniek van kunst&cultuur

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
16 januari 2025
TELEVISIE Het stof daalt
Onder Zuid-Limburg ligt twintigduizend kilometer aan mijngangen - van Heerlen naar Tokio en terug. Volgestort of ondergelopen. Zoals ook bijna alle bovengrondse infrastructuur is afgebroken. Op een enkele steenberg na, met fraai uitzicht op het onzichtbare. Alsof alle sporen van een overledene gewist zijn. Verdrongen, vergeten - en dat is, als bekend, ongezond voor nabestaanden.
Alleen al daarom is de Andere Tijden-serieHet stof daaltbelangrijk. Dat die ook nog voortreffelijk gemaakt is, met een mix van archiefmateriaal, interviews met deskundigen, maar bovenal met nog levende koempels en nageslacht, dat maakt het tot eenmustvoor wie geïnteresseerd is in sociale, economische, politieke en/of cultuurgeschiedenis. Het is regionale geschiedenis die tegelijk het plaatselijke ver overstijgt, omdat kolen voor gans het land en daarbuiten een onmisbare levensvoorwaarde vormden (en nog te vaak vormen). Wat een vage notie is, wordt confronterende, onthullende, liefdevolle televisie.
Ik zag de eerste twee delen, hoofdzakelijk over de periode voor de mijnsluiting (1974), maar stuk kan het niet meer, door grondige research, sterk script, dito montage, goede regie. Ook doordat het 'gezicht' van de productie, Winfried Baaijens, een uitstekende keus is. Dienstbaar, zoals in eerdere reeksen over zijn 'eigen' Zeeland en de Watersnoodramp (2023); en over Groningen met de zegen en gruwel van het gas (2024). Dat hij naar Polen reist om aan den lijve het onmenselijk zware en gevaarlijke werk van zijn hoogbejaarde Nederlandse gespreksgenoten te ervaren is veel meer dan gimmick. Zelfs die eenmalige ondergrondse expeditie (alleen al de tocht per lift en treinen naar de werkplek is eindeloos en slopend) betekent een fysieke aanslag door duur, hitte, stof - en dan is er nog geen kooltje gedolven. Dat zware delven waarvoor nauwelijks lichaamsruimte is. En je beseft hoeveel mensen dat in Silezië en overal ter wereld dagelijks moeten doen. De gemiddelde levensverwachting is akelig laag.
Ooit hoorde ik een folksong over een kind dat slapend naar en van de mijn wordt gedragen zonder daglicht te zien. Dat Limburgse jochies vanaf hun dertiende, veertiende naar de vakschool met eigen leermijn gingen ('iedereen die hier geboren werd was bedoeld om in de mijnen te gaan werken') betekent iets vergelijkbaars. Je leerde er vooral gehoorzamen, zegt een koempel. Wat ook de macro-verhoudingen weerspiegelt: directies en opzichters waren keihard in eisen en houding, waar de meeste artsen, tot en met leugen en bedrog in meegingen. Silicose, stoflongen en dus een uitkering? Welnee: moet je maar niet roken en geen wedstrijdduiven houden. Weduwe en kinderen van een ondergronds verongelukte hadden recht op een uitkering. Wie in de ambulance op weg naar het ziekenhuis stierf niet. Zelfs over die sterfplek loog de mijn. Dan konden vrouw en kinderen ook nog uit het huis, mijneigendom, worden gezet. Er is trouwens veel aandacht voor het leven en lot van mijnwerkersvrouwen. Ook in Limburgse folksongs over het mijnverleden. Ondanks alles overheerst daarin trots.
Walter van der Kooi
Het stof daalt,NTR Andere Tijden, vier delen vanaf woensdag 8 januari, NPO2, 22.10 uur
Nationaal Archief / NTR | Het stof daalt