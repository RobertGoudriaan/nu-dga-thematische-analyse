Giorgia Meloni is klaar met de Europese gevoeligheden In de wereld

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
20 oktober 2022
Rome- 'Het is onmogelijk voor mij om op dit moment niet duizelig te worden, denkend aan het verdrietige en eenzame meisje dat in oktober 1938 gedwongen werd om haar bankje op de lagere school te verlaten als gevolg van de rassenwetten', sprak de 92-jarige Liliana Segre afgelopen donderdag voor de senaat. Zij overleefde Auschwitz, omdat ze nuttig was in de Siemens-fabrieken waar vliegtuigen werden gefabriceerd voor Hitler. Haar vader en grootouders werden vergast, een moeder was er al niet meer. In 2018 werd Liliana Segre benoemd tot senator voor het leven, en vorige week donderdag zat ze de senaat voor op verzoek van de president van de republiek Sergio Mattarella.
Dat had een reden. Want na haar indrukwekkende en glasheldere woorden was de stemming voor de nieuwe voorzitter van de senaat, de één na hoogste functie van de staat na die van de president van de republiek. En dat het Ignazio Benito Maria La Russa zou worden was bekend. Vernoemd worden naar Benito Mussolini vlak ná de Tweede Wereldoorlog (La Russa is van 1947) zegt veel over je, en het fascistische gedachtegoed is door de 75-jarige Ignazio La Russa ook altijd met grote overtuiging en pronte vuisten uitgedragen. Duidelijker en botter dan dit kon de beoogde nieuwe premier Giorgia Meloni (45) het niet maken: deUr-fascist La Russa (de term is van Umberto Eco) op de één na hoogste zetel van de staat.
Om meteen maar even door te pakken is ook voor de Tweede Kamer gekozen voor een voorzitter die fundamentalistisch christendom verbindt aan zwaar racisme en uitsluiting van iedereen die niet 'een normale gezonde Italiaan' is. Lorenzo Fontana (42) is de naam, een vertegenwoordiger van de Lega van Salvini. 'Geconstateerd kan worden dat de nieuwe voorzitters van senaat en parlement samen een perfecte catalogus oud en nieuw extreem-rechts vertegenwoordigen', schrijft Michele Serra in de linkse krantla Repubblica. 'De oude La Russa staat voor het klassieke fascisme van Mussolini uit de vorige eeuw, de jonge Fontana voor het nieuwe christelijke integralisme dat zijn bestaansredenen vindt in xeno- en homofobie.Welcome backin de Middeleeuwen.'
Het wekt verwondering dat Giorgia Meloni, die zich tot haar verkiezing van afgelopen 25 september redelijk intelligent door de porseleinkast van de Europese gevoeligheden had bewogen, met deze enorme olifanten komt. Of misschien heeft ze werkelijk niets beters in huis.