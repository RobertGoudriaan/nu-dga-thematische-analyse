Klimaatscenario's

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
12 oktober 2023
'Door de nieuwe klimaatscenario's weten we welke veranderingen we kunnen verwachten, zodat we ons kunnen aanpassen aan een warmer klimaat met meer extremen en een hogere zeespiegel. Ook geven we aan welke gevolgen we nog kunnen voorkomen door de uitstoot van broeikasgassen te beperken. Onze keuzes van vandaag bepalen de risico's waar huidige en toekomstige generaties mee te maken krijgen', aldus KNMI-directeur Maarten van Aalst. Een aantal voorbeelden van de situatie rond 2100 (2086-2115) ten opzichte van nu (1991-2020):
Zeespiegelstijging
In zowel de lage als hoge scenario's zal de zeespiegel stijgen. Bij lage uitstoot blijft dit echter beperkt tot een hoogte van tussen de 26 en 73 centimeter. Hoger is onwaarschijnlijk. Maar bij hoge uitstoot hebben we te maken met een waarschijnlijke stijging van tussen de 59 en 124 centimeter, terwijl 2,5 meter (door het overschrijden van bepaaldetipping points)in dat geval niet meer uit te sluiten is.
Hitte
In het lage-uitstootscenario stijgt het aantal tropische dagen (dertig graden Celsius of warmer) van vijf naar negen per jaar. Temperaturen boven de veertig graden Celsius blijven zeldzaam. In het hoge scenario daarentegen wordt het aantal tropische dagen gemiddeld dertig per jaar en komen temperaturen boven de veertig graden Celsius bijna elk jaar voor.
Droogte
Het maximale neerslagtekort dat eens in de tien jaar voorkomt neemt in het lage scenario toe met negen tot zestien procent. In het hoge scenario wordt dit 30 tot 63 procent.
Zowel het hoge scenario als het lage scenario zijn niet de meest realistische scenario's (zo rekenen de meeste wetenschappers er bijvoorbeeld niet meer op dat de doelen van Parijs nog kunnen worden gehaald). Het KNMI stelt echter dat de scenario's de 'hoekpunten' zijn waar het toekomstige klimaat van Nederland zich tussen zal gaan begeven.