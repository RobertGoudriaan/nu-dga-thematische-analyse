Thuis in Oss

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
15 december 2022
'Bij Thuis in Oss wonen gevluchte Oekraïners samen met asielzoekers. Uniek. En het werkt', aldus Irene van der Linde boven haar artikel in het kader van10 x goed nieuwsinDe Groenevan 1 december.
Wij wonen vlak bij Oss. In 2015 leidde een toevallige ontmoeting met een toen 23-jarige Syrische asielzoeker Nourhan, die in de noodopvang verbleef, tot een hechte band. In september jl. maakten wij in de hier vlak bij geopende noodopvang kennis met een jezidi stel, dat is gevlucht voor de genocide in Noord-Irak. Mede vanwege de moeizame communicatie riepen wij de hulp van Nourhan in. Hij ondernam direct actie. Als lotgenoot bleek hij hen veel beter te kunnen helpen dan wij. Al bij de eerste ontmoeting schonk Nourhan het stel twee ﬁetsen, hetgeen in zijn ogen 'heel normaal' was. Van der Linde citeert Angelo Schuurmans die op Leros vluchtelingen hielp: 'Mensen waren aangewezen op andere mensen.' Daar draait het feitelijk in het artikel om.
Is dat uniek? Nee! Volgens mij zijn statushouders als voormalige lotgenoten de ideale mensen om asielzoekers te helpen. Dat 'het werkt' in Oss is mede te danken aan de positieve houding van deze gemeente. In de praktijk blijkt dit echter voor de meeste gemeenten en oﬃciële instanties helaas nog een brug te ver. Koudwatervrees, onmacht of onwil? Dit is in elk geval een gemiste kans en heel slecht nieuws! Thuis in Oss zou geen uniek maar een heel normaal initiatief moeten zijn.
IGNACE SCHRETLEN,Rosmalen
Jan Rothuizen