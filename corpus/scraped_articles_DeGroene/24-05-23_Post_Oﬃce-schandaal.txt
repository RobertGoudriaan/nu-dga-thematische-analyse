Post Oﬃce-schandaal

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
23 mei 2024
Dank voor het inzichtelijke artikel over de nasleep van het Post Oﬃce-schandaal(De Groene,9 mei). Maar hoe komt de auteur erbij (of de redactie) om te zeggen dat het Post Oﬃce-schandaal 'in ernst en omvang' dat van de kindertoeslagaﬀaire overschrijdt. Allereerst is het geen wedstrijdje tussen die twee aﬀaires. Ten tweede is er geen gedeelde maatstaf voorhanden om zo'n vergelijking te maken en ten derde is er over de werkelijke omvang van beide aﬀaires nagenoeg niets bekend. Het enige wat vaststaat is dat er in beide gevallen vuil spel is gespeeld door de instanties die voor de uitvoering en het beleid van publiekelijke dienstverlening verantwoordelijk waren alsook een laakbaar optreden van de rechterlijke macht (tot aan de Raad van State).
Als gedupeerde in de kinderopvangtoeslag kan ik u verzekeren dat je als gedupeerde door deUitvoeringsorganisatie Herstel Toeslagenniet serieus genomen wordt. Ik kreeg bijvoorbeeld na drie jaar wachten te horen dat ik mijn persoonlijk dossier niet krijg. Dat dossier heb ik echter nodig om bij de Commissie Werkelijke Schade een kans te maken mijn zaak te presenteren. (Waarom werd ik ten onrechte beticht van fraude? Bij welke instanties sta ik als fraudeur geregistreerd? Waarom wordt het werk van mijn advocaat onmogelijk gemaakt?)
Van de negen miljard euro die er is vrijgemaakt voor de kindertoeslagaﬀaire verdween 63 procent naar instanties die zich daarmee bezighouden. Per dag kost deze aﬀaire de belastingbetaler twee miljoen euro. Gedupeerden moeten ik weet niet wat voor een strapatsen uithalen om aan te tonen dat zij een reiskostenbonnetje van (EURO) 12,86 terecht declareren ten overstaan van commissieleden die in salarisschaal 18 functioneren. Het is te dol voor woorden.
REIN GERRITSEN