In de rij voor de tram

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
13 juli 2023
InDe Groenevan 29 juni wordt de geschiedenis van de wachtende mens geschetst. Al in het Amsterdam van eind negentiende eeuw kostte het in de rij staan de nodige moeite. Door het goedkoper worden van de kaartjes werd de paardentram, aanvankelijk alleen bedoeld voor heren, een algemeen vervoermiddel voor verschillende sociale klassen. De progressieve liberaal Gerritsen vroeg in de gemeenteraad van 6 april 1898 aandacht voor de wanorde bij het instappen, 'en hoe het publiek soms, door gebruik te maken van geweld, zich eene plaats in of op de wagens verovert'. Hij dacht aan het uitdelen van volgnummers. Burgemeester Vening Meinesz vermoedde dat de vlugsten en de sterksten altijd wel voorrang zouden nemen, ook bij het uitdelen van nummers, en tilde niet al te zwaar aan de zaak.
Maar in de kranten verschenen ingezonden brieven vol ergernis over de bestorming van de wagens door werklieden, die zich vervolgens ook nog aan het pruimen overgaven. HetHandelsbladtrok de vergelijking met Den Haag, waar men rustig in de rij stond te wachten, terwijl het in Amsterdam dringen en vechten was om een plaats te bemachtigen - en de controleur en de politie rustig bleven staan toekijken. Het duurde lang voordat het fysiek bijeenkomen van verschillende sociale klassen tot een soort trametiquette leidde.
HERMAN WALS,Amsterdam
U kunt uw
ingezonden
brief van maximaal 400 woorden sturen naargroene@groene.nl