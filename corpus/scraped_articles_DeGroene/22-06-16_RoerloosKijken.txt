Roerloos Kijken

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
16 juni 2022
Märkische Heidevan Anselm Kiefer doet denken aan de ondoorgrondelijke diepzwarte vennen in Oost-Brabant.
Dwalend in museumzalen keek ik vaak achterom om dingen beter te kunnen zien. Het schilderijMärkische Heidezag ik uit velerlei gezichtspunten. Dan had ik overzicht over heel de ruimte van een zaal. Natuurlijk kende ik alle uithoeken daarvan. Dat rondlopen was verrassend: ik kreeg een schilderij dan steeds weer anders te zien. Het was nooit helemaal hetzelfde. Eerst hadden we het schilderij van Anselm Kiefer hoog op een lange wand gehangen. Het hing daar alleen, op zichzelf. Iets hoger dan normaal, ter hoogte ongeveer van het midden van de wand. Zo leek het alsof de zaal zelf een horizon had, alsof de ruimte ruimer was.
Het effect was wonderlijk. Vanaf die horizontale lijn leek het landschap (hetschilderij)te beginnen met zijn vertoning. Het hing daar en ineens verscheen het: een groen stuk decor op een nog geheimzinnig leeg toneel. Toen we het schilderij aan het ophangen waren, begon ik die theatrale werking in de gaten te krijgen. Toen ging ik anders en voorzichtiger kijken. Ik vond dat het brede beeld iets naar rechts moest hangen. Dat zei mijn gevoel. Naar rechts toe,uit het midden.Het schilderij zou er minder zwijgzaam ook ietslosserkunnen hangen. Als een langzaam voorbijdrijvende wolk zou het beeld wellicht verder nog in beweging kunnen blijven. Het was bezig zijn plek te zoeken. Dat is wat ik zag. Van een breed, stevig schilderij zag ikMärkische Heideeen toneelstuk worden. Het groen was vreemd donker van toon. Het licht was grijs, laaghangend grijs. Het landschap was een stug veld van hard gras. Zoals het land zo lag, leken passages van gras zich met elkaar te verweven. Door het midden ging een hobbelige zandweg van karresporen. Tussen het bruingroene gras schoten dorre sprieten tevoorschijn, geel als droog stro dat overeind stond. Misschien blies daar de wind doorheen. De kleuren ritselden en trilden. Behalve kleuren van zand lagen er ook krijtwitte en lichtblauwe vlekken op de weg alsof het in de nacht gevroren had. In de verre horizon, waar de weg in verdween, zaten strepen van hetzelfde witte en blauwe licht. De lucht was koud.
Het landschap vertelde over het donkere harde land ver in het oosten van Duitsland. Dat kijken was, ook voor Kiefer, een zwerftocht. Het ruwe schrale gras was eindeloos. Toch was het land niet leeg. Er zat veel verbeelding in het schilderij. Rechts van de weg stonden drie zwart-wit gevlekte berken. Behalve diegebeurteniswas er geen mens te bekennen. Waar ik ben opgegroeid, in Oost-Brabant, stonden ook zulke schriele berken langs zanderige bospaden. Ook zo gegroepeerd. In de zomer was het warm. Dan zat er wat droog en grijzigs in het groen van de bomen. Het groene grijs was wonderlijk zwijgzaam. In de herfst werden de kleuren donkerder. Zo leken ze op de grijsbruingroene begroeiing ver weg in de eindelozeMärkische Heide. Aan de einder was de lucht lichter. Er is daar een lijn van dunne lichtgele straling, een ochtendgloren. Dit was het eerste schilderij van Anselm Kiefer dat we in 1978 voor het museum in Eindhoven hadden verworven. De verbeelding was eigenaardig en uitzonderlijk breed. Het was eigenlijk een soortoverzichtvan een landschap, een schema ook: de beeldruimte gelijkelijk in drie driehoeken verdeeld, dan tegen elkaar geschoven. De weg brokkelig en in het midden. In Europa waren zulke omvangrijke schilderijen toen nog ongewoon. Het formaat herinnerde aan Jackson Pollock. Gewoonlijk waren landschappelijke schilderijen, uit de toonaangevende omgeving van het Franse schilderen, zachter van kleur. Een schilderij van Jean Bazaine,L'orage au jardin,was precies zo'n idylle. Dat was een ander juweel in onze collectie. De titel maakte duidelijk wat er gaande was. Het had fors gewaaid in de tuin, de bloemen waren kleurrijk in de war geraakt. Zo leek het een abstracte verwarring van kleurvlekken. De kleuren waren nog vochtig. Na de regen geurden ze nog terwijl de bloemen langzaam opdroogden. Dat was een gebeurtenis van kleur in de tuin. Kleuren rafelden. Er was veel te ruiken en te zien.
Dit wonderbaarlijke schilderij van Anselm Kiefer was dus iets anders. Het was groot en verwarrend. De kleuren waren schraal en droog. De omvang van het schilderij was overweldigend. Zoiets had ik niet eerder gezien. Het schilderen was brutaal. Mijn verwachting was dat er uit dit schilderen nog veel meer zou kunnen groeien. Het schilderij, toen we bezig waren het op te hangen, sleepte ons mee. Het bracht onrust teweeg. Dat doet kunst die je onverwacht overvalt. Eerst was alles vooral vreemd en onbekend. Ik herinnerde me in Brabant roerloze vennen van donker water. Dat ondoorgrondelijk veenwater was diepzwart. Er stonden pollen in van harde sprieten lichtgeel gras. Zwart, donkerbruin, zwartgroen, het schrale geel van droog stro. De donkere kleuren van Kiefer, bedacht ik toen, waren wonderlijk verwant met die van Van Gogh toen die nog in Brabant kunst maakte. Dat was de vertrouwdheid die ik voelde.
Het schilderij was bezig zijn plek te zoeken. Dat is wat ik zag
Foto's Peter Cox, Eindhoven / Collectie Van Abbemuseum | Anselm Kiefer, Märkische Heide, 1974. Olie- en acrylverf, jute, 118 x 254 cm Jean Bazaine, L'orage au jardin, 1952. Olieverf op doek, 101,3 x 81,8 cm ...