Fabeltjeskrant

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
12 januari 2023
Het is eind oktober 2020, ik zit op de A15 bij Tiel, op weg naar de Bruna in Rhenen. Want boekhandelaren Bruna en Ako schijnen het door mij gezochte 'complotblad' wél te verkopen. 'Dat is ook niet iets wat je wil censureren', zegt minister Kajsa Ollongren in het nieuws op Radio 1. 'Maar de winkels moeten wel opletten hoe ze zo'n blad presenteren. Het past immers eerder naast de Fabeltjeskrant dan tussen de medische literatuur.' Ik neem afslag Kesteren/ Ochten.
Bij de ruim gesorteerde winkel zie ik het blad niet in de schappen en de verkoopster weet niet wat ik bedoel. Als ik vraag waar de Fabeltjeskrant ligt, reageert ze met 'die hebben we niet'. Een collega hoort dat en schiet te hulp: 'Ik denk dat ik weet wat meneer bedoelt, kijk daar rechtsonder maar even.' En yes, verstopt onder een stapel andere kranten en tijdschriften vinden we het gewraakte 'complotblad'. Ik besluit meteen de hele voorraad te kopen: drie exemplaren, om uit te kunnen delen aan andere 'coronacritici' zoals ik. Daarna nog een paar keer los gekocht, maar toen kwam de lockdown: winkels op slot, alle verkoop verboden! Ik besloot een abonnement te nemen. Sorry, Bruna, ik had het jullie gegund...
December 2022, weer naar diezelfde Bruna, deze keer op zoek naar het winternummer vanDe Groene Amsterdammer. Ooit, in de vorige eeuw, in mijn VPRO-tijd, in de tijd dat ikVrij Nederlandlas, in die 'linkse' tijd, was ik enige tijd geabonneerd opDe Groene. Hoe zou het daar nu mee gaan? Ik kon de krant niet vinden, maar de verkoopster helpt: 'Nee, dat is geen krant meer maar een magazine!' Yes,De Groeneblijkt nu rood te zijn en we vinden een exemplaar tussen de glossy's. De dubbeldikke editie gekocht - een fooi gegeven, omdat ze me in 2020 zo ﬁjn hadden geholpen en niet luisterden naar de minister die kritische geluiden liefst wilde verbieden, censureren.
En dan lees je een artikel van Olivier van Beemen, op bezoek bij Nadia Duinker in Portugal. Een artikel met teksten als 'zou die elite nu bezig zijn eensocial credit systemte ontwikkelen', 'voor geen van deze beweringen bestaat bewijs' en 'de vrijheidsstrijd van Oekraïne'.
Hoezo zit Nadia 'in het zogenoemderabbit hole,een wereld van complotten'? Heeft Van Beemen tijdens de 'coronapandemie' onder een steen geleefd? Ziet hij het WEF-narratief nog steeds niet?
ADRIAAN KEIJ,Ochten