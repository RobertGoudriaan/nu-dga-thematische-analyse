Bekoeld enthousiasme Buitenland

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
16 november 2023
De Amerikaanse publieke opinie over Joe Bidens buitenlandbeleid is de afgelopen tijd op en neer gegaan als een lichtknop. Chaotische terugtrekking uit Afghanistan, de Taliban weer geïnstalleerd als machthebbers in Kaboel: klik, naar donker. Rusland valt Oekraïne binnen, Amerika helpt Oekraïne zich te verdedigen en leidt een coalitie van westerse landen tegen Poetin: klik, Biden baadt weer in gloedvol licht.
Nu dit presidentschap een volgende episode van internationaal geweld omvat, de oorlog in Gaza, gaan er in de VS weer veel handen richting de schakelaar. Wat deze keer anders is: de kans dat er voor de presidentsverkiezingen van volgend najaar nog van mening wordt veranderd is klein. De conclusies die deze maanden worden getrokken vormen naar alle waarschijnlijkheid de basis waarmee de kiezers naar de stembus gaan. Het lijkt erop dat wat er in Israël gebeurt, Bidens kansen op een tweede termijn verkleint.
Kiezersenthousiasme is de belangrijkste graadmeter in de Amerikaanse politiek van dit moment. De basale voorkeuren voor de ene of de andere partij liggen voor een belangrijk deel vast, overstappers zijn er maar weinig. Alles draait om de vraag of een kandidaat aansprekend genoeg is om mensen zover te krijgen ook echt naar de stembus te gaan.
En precies op dat punt lijkt Biden in het nauw te komen. Bij verschillende kiezersgroepen die hard nodig waren om hem in 2020 een overwinning tegen Trump te bezorgen verliest Biden momenteel in aanzien, specifiek in een aantal swingstates. Bidens opstelling inzake de oorlog in Gaza is de reden. De wapenleveranties aan Israël werden opgeschroefd, de oproepen aan Israël om Gaza niet volledig te verwoesten en burgerslachtoffers te voorkomen worden weinig kracht bijgezet. De regeringBiden dringt zonder resultaat aan op een 'humanitaire pauze', een tandje lager in de de-escalatie-hiërarchie dan een 'staakt het vuren'.
Een voorbeeld. Het Arab American Institute, dat zich inzet voor bijna vier miljoen Amerikanen met een Arabische achtergrond, vroeg de achterban hoe ze dachten over de man in het Witte Huis. Een jaar geleden betuigde nog bijna zestig procent van deze kiezers hun steun aan Biden. Een week geleden bleek dat percentage te zijn gedaald tot zeventien. Deze groep stemde lange tijd overwegend Republikeins, maar stapte na 9/11 en dewar on terrorover naar de Democraten. Nu keren ze niet zozeer terug naar de Republikeinen, maar krimpt de tevredenheid over de stemkeuze. 'Ik zie niet hoe de Biden-campagne onze gemeenschap nog voor zich kan winnen', citeerdeVanity Faireen vertegenwoordiger van een islamitische belangenorganisatie in Michigan.
Het is een nogal Amerikaanse manier van naar verkiezingen kijken: groepen opdelen op basis van hun migratieachtergrond. Geen enkele kiezer is te reduceren tot een identiteitscategorie, en er zijn altijd vele uitzondering op het dominante stemgedrag binnen gemeenschappen. Maar omdat de Amerikaanse politiek draait omcommunity organisingbiedt deze lens een redelijk scherpe blik op hoe de hazen lopen.
Ook bij de wat bredere categorie 'jonge stemmers' ligt Joe Biden steeds minder goed. Uit een peiling vanThe New York Timesbleek dat de groepen jonge kiezers die voorkeur hebben voor Biden of Trump even groot zijn. Opmerkelijk, omdat de jonge stem in 2020 in ruime meerderheid naar de Democraat ging. Het probleem voor Biden is dat veel progressieve jonge kiezers intersectioneel met hun stem omspringen. Klimaat, emancipatievraagstukken en kwesties van internationale rechtvaardigheid zijn met elkaar verbonden. Een slechte score op een van de punten en het totaal valt negatief uit.
En dan is er nog de groep die simpelweg een algeheel tekortschieten ziet. Een president die geen vrede kan afdwingen, onder wiens bewind is gebleken dat Israël ondanks Amerikaanse steun kwetsbaar is voor een aanval van Hamas en die geen overwicht heeft op Netanyahu. De vraag of dit anders was geweest onder een andere president doet niet ter zake. Biden is nu eenmaalproblem owner.
Nog los van de vraag wat dan de juiste opstelling is voor een Amerikaanse president, de electorale dynamiek is duidelijk. Had de regering-Biden andere keuzes gemaakt en andere bewoordingen gekozen, dan hadden sommige joods-Amerikaanse kiezers wellicht hun vertrouwen opgegeven. Hoe dan ook vreet de Gaza-oorlog aan de Amerikaanse verkiezingen, waarbij een specifiek resultaat nu waarschijnlijker is geworden: klik, eentermijnspresident.
Ook bij de 'jonge stemmers' ligt Biden steeds minder goed