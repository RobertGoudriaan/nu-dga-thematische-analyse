Nummer 14

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
21 april 2022
TELEVISIE JC
Veel herdenking, afgelopen week, rond JC uit B(ethlehem). Op Goede Vrijdag, prime time, De mooiste maten van de Matthäus(ntr),gebracht door, wie anders, het team vanPodium Witteman.Herdenking van de sterfdag op Golgotha, rond 33. Tegelijk ook herdenking van Johann Sebastian die voor menigeen de verloren God vervangt; en van de start van een meer historisch verantwoorde uitvoeringspraktijk, in Naarden in 1922, begonnen als tegenwicht tegen Mengelberg-pathos. Met bloedmooie uitvoering van passages door de Nederlandse Bachvereniging onder Shunske Sato, hier en nu. (Jammer dat hun gratis toegankelijke siteAll of Bachniet nog veel bekender is.)
Op Stille Zaterdag vroegtijdige herdenking van de geboortedag van die andere JC uit B(etondorp) die op 25 april jarig zou zijn geweest:Cruijff 75getiteld. Blasfemisch werd ook die wel Verlosser genoemd, zeker in Rotterdam waar hij uit rancune zowaar Feijenoord kampioen maakte; en in Barcelona, waar hij als speler en coach de hegemonie van Franco's Real Madrid doorbrak. Een fijne fragmentencollage van de nos, met het grandioze zwart-wit doelpunt tegen ado voor de gelegenheid ingekleurd, wat het zowaar nog net iets indrukwekkender maakt. Maar ook met een spiritueler, bijkans religieuze dimensie dankzij Erik ten Hag. Die we eerst zien als dertienjarige wijsneus die JC het hemd van het lijf vraagt. Ten Hag die hem sindsdien nooit meer heeft gesproken, maar toch het geloof in wederopstanding voedt met 'ik denk dat hij hier nog rondloopt, elke dag' (bij Ajax in de Arena, welteverstaan). Waarna, later op de namiddag nog de Hoogmis van de bekerfinale (psvAjax) gevierd is; en in de avondHet kruis van Tegelen(hier vorige week besproken) de eerdere JC weer de hoofdrol in het Passiespel had.
Over Johan volgt op zijn echte verjaardag nóg een documentaire, ook geheel opgebouwd uit archiefmateriaal.JCheet die. Jawel, er zitten overlappingen in de twee collages, zoals de geestige straatinterviews over het dan net ontloken fenomeen, met Mokumse jochies van de leeftijd van Ten Hag destijds, die allemaal de stadsbranie van Jopie zelf lijken te hebben. En met sport lievende nonnen. Maar de ambitie van de vpro-productie is om er meer een psychologisch dan een voetballers-portret van te maken. Net iets artistieker ook. Met een gedicht van Wolkers op de nummer 14. En met de klanken vanIm Abendrot,uit deVier letzte Liedervan Richard Strauss, als de spelerscarrière ten einde loopt. Er zitten iets meer kritische geluiden in (niet direct van de makers) en iets meer beelden en redeneringen van de gezondene zelf die verklaren waarom niet iedereen echt dol op hem was. Dat eeuwige gedram, gedoe over geld en de slaafsheid van de discipelen hingen me soms de keel uit. Maar grote kunstenaars zijn vaak onuitstaanbaar.
Walter van der Kooi
De mooiste maten van de Matthäus,NTR, NPO Start.Cruijff 75,NOS Studio Sport Special, NPO Start. David Kleijwegt (regie), Thomas Vroege (editor), Steven van der Gaag (research),JC,VPRO, 25 april, NPO 2, 20.20 uur
Jac de Nijs / Anefo / Nationaal Archief | JC, regie David Kleijwegt