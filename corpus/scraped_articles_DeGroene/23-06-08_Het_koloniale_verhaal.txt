Het koloniale verhaal

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
8 juni 2023
Het interview van Michel Maas met de historicus Hilmar Farid inDe Groenevan 18 mei begint met de goudkleurige Unesco-oorkondes betreﬀende de lijst van 'immaterieel cultureel erfgoed', met name wajang, kris, gamelan en angklung. 'Dit betekent dat ze voorgoed en onvervreemdbaar Indonesisch zijn.'
Tientallen jaren staat dit Indonesisch cultureel erfgoed onder zware islamitische binnenlandse druk, in het bijzonder op Java. De politieke islam wil een verbod op gamelan en wajang. Kinderen op lagere en middelbare scholen worden met dit idee opgevoed en confronteren hun ouders hiermee. Dorpsbewoners worden betaald met Arabisch geld om recht in de leer te zijn en de gamelan en wajang af te zweren.
Zes jaar geleden woonde ik tijdens het Gamelan Wereldfestival in Solo een lezing bij van de Indonesische ﬁlmmaker Garin Nugroho. Hij fulmineerde met veel humor tegen dit actuele antigamelan en -wajang-idee. Op dit gamelanfestival Coming Home speelden twaalfhonderd gamelanmusici uit een twintigtal landen van buiten Indonesië.
Hilmar Farid zou zich nu acuut met dit Indonesisch cultureel erfgoed moeten bezighouden, anders kunnen Indonesiërs in de toekomst gamelan alleen nog maar in het buitenland, zoals in het Gamelanhuis te Amsterdam, ervaren.
JOS JANSSEN
U kunt uw
ingezonden
brief van maximaal 400 woorden sturen naargroene@groene.nl