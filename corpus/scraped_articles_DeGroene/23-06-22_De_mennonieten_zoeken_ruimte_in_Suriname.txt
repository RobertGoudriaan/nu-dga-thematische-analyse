De mennonieten zoeken ruimte in Suriname

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
22 juni 2023
Paramaribo- Een groep mennonieten krijgt grond in Suriname om er een nieuwe nederzetting te stichten. Dat berichtDie Mennonitische Post. Mennonieten vormen een traditionele christelijke leefgemeenschap die afgezonderd van de moderne wereld leeft. Ze staan bekend als hardwerkende en efficiënte boeren met een sterk geloof in het verband tussen geloof en landbouw. VolgensDie Mennonitische Postzijn afgevaardigden van meer dan twintig kolonies in Belize, Bolivia en Mexico al maanden in Suriname. De regering heeft al toestemming gegeven voor de verbouwing en bebouwing van de grond in Suriname, maar staat niet toe dat er land wordt gekocht. Het zou gaan om ruim 220.000 hectare in West-Suriname. In Suriname zitten ze niet te wachten op de komst van mennonieten. Volgens Lloyd Read, voorzitter van het Inheems Collectief Suriname, zal de inheemse gemeenschap 'niet toestaan' dat mennonieten zich op hun grondgebied vestigen. 'Wij kunnen geen vreemde ideologieën binnen onze gemeenschap importeren en vragen aan de totale gemeenschap om zich tegen dit soort groepen te verzetten', zegt hij tegenover de lokale pers. De reputatie van 'vredelievende mennonieten' heeft de laatste jaren ernstige deuken opgelopen in Latijns-Amerika, waar zo'n 214 mennonietenkolonies in negen landen bestaan. Samen bezitten ze ongeveer 3,9 miljoen hectare, een gebied bijna zo groot als Zwitserland.
Beschuldigingen van illegale ontbossing en het binnendringen van inheems grondgebied drijft mennonieten naar andere oorden. In Peru omschrijft ngo Amazon Conservation de mennonieten als 'de nieuwe hoofdoorzaak van georganiseerde, grootschalige ontbossing, meer dan agribusiness en de oliepalmindustrie'. In Bolivia waren mennonieten jarenlang onderwerp van een groot seksschandaal. Zeven mennonieten werden in 2011 veroordeeld tot 25 jaar gevangenisstraf voor verkrachting en aanranding van 151 vrouwen en meisjes in een kolonie. In Belize en Mexico worden mennonieten beschuldigd van banden met Mexicaanse drugskartels.
De wortels van mennonieten liggen in Duitsland en Nederland. Menno Simonis was een rooms-katholieke priester uit Friesland die werd verbannen uit de katholieke kerk en een invloedrijk religieus leider werd. Zijn volgelingen werden bekend als mennonieten. Meer dan honderd jaar geleden migreerden ze naar Latijns-Amerika op zoek naar godsdienstvrijheid, land en afzondering. Volgens Josta Lewis, districtscommissaris van Kabalebo, een resort in West-Suriname, is de overheid 'niet op de hoogte van de ontwikkeling' en moet de zaak 'niet serieus worden genomen'. De Surinaamse regering houdt de lippen ondertussen stijf op elkaar.