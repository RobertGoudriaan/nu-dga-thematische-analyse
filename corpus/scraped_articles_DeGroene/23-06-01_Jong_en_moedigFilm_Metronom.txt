Jong en moedig Film Metronom

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
1 juni 2023
InMetronomlaat regisseur Alexandru Belc zien hoe een onschuldige actie van een Roemeense schoolklas leidt tot bloeddorst bij het regime van Ceausescu.
Als ik mezelf de vraag stelin welke kunstvorm de dictatuur die we hebben meegemaakt in Roemenië het meest nadrukkelijk naar voren komt, hoef ik niet lang na te denken: de film. Mijn generatie en de generatie voor mij zijn de generaties die de 'nieuwe golf' genoemd worden: Cristian Mungiu metPolitist, adjectiven Corneliu Porumboiu metBacalaureat, bijvoorbeeld. Het Westen kent ze, hun films worden op internationale filmfestivals bekroond. Als ik me afvraag waarom juist deze generatie films over het communisme maakt, hoef ik ook niet lang na te denken: ze waren oud genoeg om te snappen wat er om hen heen gebeurde en toch jong genoeg om niet gebroken te zijn door het systeem. Geheugen en kracht, vandaar dat hunspeak, memory-oefeningen de hele wereld bereiken.
Dat gebeurt nu ook metMetronom,een nieuwe Roemeense film die in Nederland draait. Ik heb hem gezien en ook bij mij werd de speak, memory-knop geactiveerd. Want achter het verhaal in de film schuilt een ander, veel ernstiger verhaal.Metronomis een donkere matroesjka waarin nog een ernstiger matroesjka zit. Want zo zijn de verhalen uit het communisme in mijn geboorteland, van ernstig tot gruwelijk.
Als ik als journalist slachtoffers van het regime in Roemenië interviewde, belde ik daarna altijd paniekerig mijn man, in Nederland, die, afhankelijk van de gruwelijkheid van het verhaal, mij adviseerde 'even diep adem te halen en te bedenken dat je morgen naar huis komt'. Of dat ik wat alcohol moest drinken om 'de verhalen' even te vergeten.
Wat was er zo ernstig in die verhalen? Want er zijn journalisten in de wereld die het erger meemaken, die nieuws van het front overbrengen en dat soms met hun leven moeten bekopen. Het ergste was dat ik al die verhalen al kende, ze zaten in mij, in mijn botten, ik ben ermee opgegroeid en tot vandaag de dag maken ze me ziek. Daarom heb ik drie dagen nodig gehad om deze nieuwe film van 102 minuten tot het eind te zien, via een link die ik ontvangen had van een Nederlandse radiozender.
De film is niet eens heftig, en dat zeggen ook Roemenen op de Roemeense sociale media en in de Roemeense pers. Wat heftig is, is het verhaal erachter. Iedereen in mijn geboorteland weet dat het verhaal erger was dan de film het vertelt. Want we zijn ermee opgegroeid, het is voor ons een 'universeel' verhaal. Voor Roemenen lijkt de film paracetamol, terwijl zij fentanyl hebben meegemaakt.
Een hele klas van zeventienjarige leerlingen wordt door de Roemeense militie verhoord omdat ze een brief naar het buitenland wilden sturen, een bedankbriefje voor de maker van een muziekprogramma, het in Roemenië verbodenMetronom. Dit is het verhaal. Klinkt vrij onschuldig, maar Roemenen weten dat het helemaal niet onschuldig was. Voor dit 'misdrijf' kon je in communistisch Roemenië minstens vier jaar gevangenis krijgen.
De film heeft een soort open eind, want we weten eigenlijk niet wat de militie besloten heeft na het verhoor. De westerse kijker proeft de donkere sfeer, de angst, maar weet niet dat dit het waargebeurde verhaal is van veel jongeren in het Roemenië van de jaren zeventig. Luisteren naar buitenlandse muziek kon leiden tot het vonnis 'plannen smeden tegen de publieke orde', wat een ernstig vonnis was, met veel gevangenisjaren.
Wat regisseur Alexandru Belcniet vertelt is dat de maker van het buitenlandse programma een politieke vluchteling uit Roemenië was, Cornel
Chiriac. De Roemeense kijker weet dat Chiriac, die in de film nauwelijks genoemd wordt, op zijn 34ste vermoord werd in het buitenland, door de Roemeense geheime dienst. De lijst met dissidenten die in het buitenland werden vermoord door de lange arm van de Securitate is lang. Het is in Roemenië bekend dat de geheime dienst een 'maatregelenplan' had aangenomen tegen de werknemers van Radio Free Europe. In vertaling betekent dat dat de Securitate moorden organiseerde en coördineerde.
'Het plaatsen van containers met explosieven, verwerkte brieven en pakketten', 'technische aanpassingen aan hun auto's die ernstige ongevallen veroorzaken', 'het nemen van speciale maatregelen om de activiteiten van Radio Free Europe lam te leggen en sommige werknemers te neutraliseren, door het beschadigen en vernielen van gebouwen en installaties van de post, woningen en persoonlijke vervoermiddelen'. Dit zijn de methoden die de Securitate gebruikte om 'lastige' mensen als de programmamaker vanMetronomuit te schakelen.
De Securitate heeft Monica Lovinescu, de schrijfster die haar hele vluchtleven bij de microfoon van Free Europa zat, geslagen tot ze in coma raakte. Haar moeder werd gemarteld en betaalde in vier vrouwengevangenissen de prijs voor de vlucht van haar dochter, maar voor de dorstige koppen van het communistische monster was dat niet genoeg. Om maar een voorbeeld te geven. WieDe vos was de jagervan Herta Müller heeft gelezen weet hoe graag de Roemeense geheime dienst zijn lange arm gebruikte.
InMetronomwordt het verhaal van Cornel Chiriac niet verteld. Er wordt niets gezegd over hoe de presentator van het muziekprogramma waarnaar de jeugd van Roemenië stiekem luisterde werd vermoord. Om het Westen niet te erg te laten schrikken, misschien? Als je in de jaren zeventig naar buitenlandse muziek luisterde, als je haar langer was dan de partij wilde of als je een baard had, was je in de ogen van de waakhond van de partij, de Roemeense militie, al verdacht.
De held van deze mensen met lang haar was Cornel Chiriac, die van Led Zeppelin en de Beatles hield en tot 1968 in Boekarest een programma maakte, bij de zender waarvoor ik 32 jaar later werkte. Chiriac was jong en vooral moedig: op de dag van de inval van de Sovjet-Unie in Praag zond hij op de radio in zijn programma twee liedjes uit:Vocea oilor('De stem van de schapen') enBack in the USSRvan de Beatles. 'De stem van de schapen' was een Roemeens liedje over vier kleine wolven en een grote die schapen bijten. Metaforisch, maar duidelijk. Iedereen wist wie de andere kleine wolven waren: Polen, Bulgarije en Hongarije. De grote: de Sovjet-Unie zelf.
Zijn programma werd meteen verboden en Chiriac vluchtte met een vervalste uitnodiging voor een festival naar Zwitserland. Daar werd hij in een vluchtelingenkamp door een andere bekende radiomaker gevonden, Noël Bernard, hoofd van de Roemeenstalige afdeling van Radio Free Europe, en al snel zond Chiriac zijn bekendeMetronomuit, vanuit München.
De kinderen uit de film luisteren naar zijn muziek en willen hem een bedankbriefje schrijven, een briefje dat door een van hen aan een Fransman gegeven zal worden die het dan aan Chiriac zal overdragen. Maar de Securitate betrapt ze op een feest en neemt ze allen mee voor verhoor. Zullen ze elkaar aangeven? Dit is in het klein een Judasverhaal dat in Roemenië levens heeft veranderd, beter gezegd: kapotgemaakt.
Luisteren naar muziekals politieke daad. Luisteren naar muziek als criminele daad. In de film gebeurt dat in de jaren zeventig. Al veel eerder, in de nacht van 14 op 15 mei 1948, werden tienduizend jonge mensen gearresteerd, verhoord en in de gevangenis gegooid voor vergelijkbare misdaden: ze lazen poëzie en literatuur, ze dachten met hun eigen hoofd, ze luisterden naar muziek, ze hadden een ander geloof dan de partij. Allemaal werd dat gezien als een complot tegen het systeem. De elite moest verdwijnen.
In de ogen van de Roemeense militie was het bij voorbaat verdacht om jong en moedig te zijn. De 'leeftijd van de glorie', zoals Hegel het noemde, was voor de autoriteiten in mijn geboorteland op zichzelf al verdacht. De partij was bang voor de elite, en vooral voor de jeugd. Terecht, als je bedenkt dat deze jonge mensen de revolutie gemaakt hebben.
Jonge intellectuelen uitschakelen, de jeugd vermoorden, lijkt een traditie die voortleeft in Roemenië, ook na de val van de Muur. De eerste president van na de revolutie, Ion Iliescu, riep in 1990 de mijnwerkers naar Boekarest om de 'hooligans' (lees studenten) te vermoorden die streden voor meer vrijheid.
De generaties die stiekem naarMetronomluisterden hebben mogelijk gemaakt dat ik in vrijheid kan leven en in vrijheid naar muziek kan luisteren. Naar welke muziek dan ook. Volgende week gaat mijn dochter van twintig, die een Nederlandse vader en een Roemeense moeder heeft, deze film in een Nederlandse bioscoop zien. Wat mij blij maakt is dat ze het verhaal achter de film niet kent, niet voelt. Want ze heeft die verhalen niet in haar botten, zoals haar moeder. Dat vind ik persoonlijk net zo'n grote overwinning als een hele revolutie.
Mira Feticu is een Roemeens-Nederlandse schrijfster van romans, essays en toneel.Metronomis nu te zien in de bioscoop
... Mara Bugarin als Ana en Serban Lazarovici als Sorin in Metronom