Hello mister Jonge garde

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
22 februari 2024
Daisy Smith maakt licht absurdistische films. ZoalsComfort,waarin een vrouw door zompig Engeland wandelt.
In 1967 liep Richard Long een paar keer heen en weer op een grasveld. Van het ontstane pad maakte hij een foto.Line Made By Walking,noemde hij het. Wij zien de lijn nog steeds op de foto staan, maar het gras moet de mensensporen in 1967 na een paar uur hebben uitgewist. Long maakte meer kunst met lijnen in het landschap. Hij wandelde bijvoorbeeld kaarsrecht een heuvel op en af en markeerde die wandeling op een kaart met hoogtelijnen. Bij het zien ervan loop je in gedachten de wandeling nog met hem mee.
De filmComfortvan Daisy Smith (VK, 1995) begint ook met een wandeling ergens in Engeland. De verteller, een vrouw van rond de vijftig, vertelt dat hier eerst de zee lag. Je hoort zompige stappen. De vrouw neemt altijd een extra paar schoenen mee, want het is een lange wandeling, vertelt ze.'A woman, crossing the North Sea barefoot, that wouldn't be appropriate.'De vrouw heeft een Nederlands accent, ze heeft een doorleefd gezicht en draagt een wit doekje om haar hoofd. Ze loopt op de camera af, achter haar ligt het water.
Even later hoor je haar vertellen over haar leven en werk.'I always wanted to be a cleaner',zegt ze. Ze maakt schoon in grote oude huizen, we zien haar rondlopen in een oud Amsterdams grachtenpand met een stoffer. Ze heeft twee banen in twee landen. Ze verdient er net genoeg mee om rond te komen, maar ze vindt het een'moral duty'om hard te werken. Ze vinden het goed als ze met de bezoekers praat, haar Engels is zo mooi.'Hello mister',zegt ze dan. Of'That 'll do.'De vrouw in de film heet Evangeline Dobbs, en ze wordt gespeeld door twee Amsterdammers en de moeder van de kunstenaar. In de huizen vindt Evangeline handgeschreven boze briefjes, aan haar gericht. 'Evangeline, Mary vertelde me dat je in slaap viel terwijl je de salon schoonmaakte. Slapen doe je bij zonsondergang.' Tussendoor zien we beelden van een jonge man die in een park vechtbewegingen staat te oefenen. Het is haar zoon, vertelt de vrouw, ze is trots op hem. Hij is bang voor de oorlog, hij is de hele dag in het park te vinden.
Smith maakt licht absurdistische films met een kritische ondertoon. Ze werkt met een kleine camera die ze soms behoorlijk laat bewegen en schudden. Door geluid en beeld niet altijd synchroon te laten lopen, legt ze verbanden tussen de verhaallijnen. Ze doen denken aan het werk van Laure Prouvost en Pauline Curnier Jardin. Geen toeval, die laatste heeft Smith ook lesgegeven op De Ateliers in Amsterdam, Smith studeerde er sinds 2022. Daarnaast is Smith ook oprichter en medecurator van de Mascara Film Club, een filmclub die in Noordoost-Londen Ã©n in Amsterdam films vertoont buiten traditionele kunstinstellingen.
In de toelichting maakt Smith duidelijk dat de ervaringen van Evangeline zijn gebaseerd op haar eigen werk als kunstenaar. Ze heeft in Amsterdam twee jaar als schoonmaker gewerkt om een inkomen te hebben en haar huur en haar werk als kunstenaar te kunnen betalen,Comfortis de eerste film waarbij ze betaald werd voor haar werk als kunstenaar.
Comfortis nu te zien in galerie Martin van Zomeren. InNightcore Screener,de film van een half uur die ze eind vorig jaar toonde bij haar expositie in De Ateliers, ging Smith in Yorkshire op zoek naar geesten. Die zouden ronddolen bij Wharram Percy, een dorp in Yorkshire dat in de Middeleeuwen werd verlaten en nu een heuvelig weiland is. De camera volgt Tony, die vissen houdt en daarom wormen kweekt. Zijn huis staat in een buurt die ook verlaten is omdat er gesloopt zal worden. Met een geluidsscanner zoeken mensen in de heuvels naar berichten van de middeleeuwers.
In coronatijd draaide Smith nachtdiensten in een verzorgingshuis, en ze maakte er tekeningen. Ze bestaan vaak uit een of meer mensfiguren en daarbij een indrukwekkende collage van haarfijn getekende lijnpatronen. Soms zijn ze smerig geworden door zweet, andere zijn gekreukt. De lange titels verwijzen naar de gebeurtenissen tijdens haar werk. Het werk in de zorg en in de kunst is hiermee tastbaar, zichtbaar en bovendien nu te koop.
Comfortis tot 24 februari te zien in galerie Martin van Zomeren, Amsterdam
Ze werkt met een kleine camera die ze soms behoorlijk laat schudden
courtesy Daisy Smith / Martin van Zomeren | Daisy Smith - Comfort