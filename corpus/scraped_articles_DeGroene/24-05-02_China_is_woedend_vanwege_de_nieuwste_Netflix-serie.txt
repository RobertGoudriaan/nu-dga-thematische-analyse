China is woedend vanwege de nieuwste Netflix-serie

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
2 mei 2024
Beijing- De nieuwe Netflix-serie3 Body Problemgaat over de invasie van de aarde door superieure wezens. De eerste gruwelijke vijf minuten hebben echter niets met sciencefiction te maken. We zien een 'strijdbijeenkomst' van studenten, die zwaaien met Mao's Rode Boekje. De Rode Wachters hebben een prominente hoogleraar ontmaskerd als een contrarevolutionair omdat hij de relativiteitstheorie aanhangt. Ze hebben hem een narrenkap opgezet, zijn vrouw verraadt hem, en dan wordt hij voor ieders ogen doodgeslagen. Zijn dochter kijkt ontzet maar machteloos toe. Haar wraak zal bloedstollend zijn.
De filmserie is een bewerking van de trilogieSanti('Drie lichamen') uit 2006 van de Chinese schrijver Liu Cixin. De boeken werden in China, waar sciencefiction een nog nauwelijks bekend genre was, een enorm succes. Liu kreeg de status van een popster. Van de Engelse vertalingThe Three-Body Problemzijn al ruim drie miljoen exemplaren verkocht. De Chinezen zijn blij met die internationale waardering. Ze zijn daarentegen furieus over de Netflix-serie. De Chinese sociale media zinderen van patriottische verontwaardiging.
Netflix is in China verboden, maar dankzij een piratenversie of censuurontwijkende software hebben veel mensen de serie toch gezien. Ze beweren dat het thema uit de Chinese context is gehaald en te veel is aangepast aan de westerse smaak, met personages met een andere huidskleur dan in het origineel. Ze vinden dat de Chinezen er slecht vanaf komen. En het ergste: hoe hebben de makers het gedurfd om de serie te laten beginnen met die strijdbijeenkomst? In het boek en in een eerdere Chinese filmversie komt de Culturele Revolutie pas ver na het begin ter sprake.
Schrijver Liu Cixin, die de makers van3 Body Problemheeft geadviseerd, vindt dat grote onzin. Hij moest in zijn boek de 'strijdbijeenkomst' naar achteren schuiven vanwege de censuur. In de - eveneens gekuiste - Chinese serie wordt het voorval wel genoemd, maar niet in beeld gebracht. De moord moet juist aan het begin, zei Liu, want die verklaart waarom de dochter van het slachtoffer haar geloof in de mensheid verliest. Ze is astronoom geworden en lokt de buitenaardse wezens naar de aarde, in de hoop dat die de mensheid zullen verlossen van zichzelf.