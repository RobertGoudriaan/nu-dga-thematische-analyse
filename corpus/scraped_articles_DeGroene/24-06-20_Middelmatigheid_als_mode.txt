Middelmatigheid als mode

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
20 juni 2024
'Tegendraads' luidt de Nederlandse titelvan Lionel Shrivers essaybundelAbominations(2022). 'Gruwel' zou treffender zijn geweest. Shriver, die allang niet meer in Amerika woont en nu in Portugal resideert, gruwt van hokjesdenken, van rigide identiteitspolitiek. En ze verzet zich tegen een literaire moraalpolitie die wil voorschrijven waar schrijvers het wel of niet over mogen hebben. Censuur en cancelcultuur zijn haar een gruwel. Een oude witte Amerikaanse schrijver die een roman wenst te schrijven over een jonge zwarte vrouw in Nigeria? Mag eigenlijk niet. Schrijver-schoenmaker, blijf bij je leest, dicht bij huis, in je eigen bubbel.
Dit soort literaire eisen ziet ze als een oorlogsverklaring aan de verbeelding. Laat de overtuigingskracht van een vertelling het winnen van verplichtende voorschriften van hen die politiek willen bedrijven over de rug van de roman en zo elke creativiteit smoren. Dan maar tegendraadse, opstandige, provocerende en zelfvernietigende verzetsverhalen.
Shrivers doorbraakroman wasWe moeten het even over Kevin hebben(2003). Die Kevin blijkt een massamoordenaar met pijl en boog en zijn moeder worstelt met haar maternalisme en met de problematische verhouding tussennatureennurtureen wat opvoeding kan bereiken of verknoeien. Shriver houdt van extreme personages en dat is een pre. Haar romans bestrijken een breed scala aan thema's: obesitas, zelfdestructie en zelfdoding, doodlopende Amerikaanse gezondheidszorg, Mexico die een grensmuur bouwt tegen Amerikaanse vluchtelingen. Haar recente romanWaanzinwil een satire zijn op het Geestelijke Gelijkwaardigheidsdenken, zeg maar de tirannie van de bewierookte verdomming. Het is, in zijn effectieve overdrijving, een geestige vertelling. De zin 'Duistere emoties zijn zowel sterker als bestendiger dan hun zonnigere pendanten' kan op Shrivers hele oeuvre slaan.
Waanzinis het boek dat de middelmatige docent creative writing Pearson Converse (IQ 107) achteraf schrijft om haar onbaatzuchtige protest tegen geestelijke gelijkschakeling te reconstrueren én om een vastgelopen vriendschap te ontleden. Ze is getrouwd met boomchirurg Wade en heeft drie kinderen, zoon Darwin en dochter Zanzibar zijn twee superintelligente reageerbuisbaby's met Japanse vadergenen, dochter Judy is dommer. Maar juist dat woord raakt steeds meer in de taboesfeer. Sterker nog, wie woorden als dom, stom, idioot, achterlijk in zijn mond neemt - waar dan ook - krijgt te maken met het gezag dat corrigerend optreedt. En het wordt erger. Het maaiveld is de mode, wie daar boven uit wil steken wordt een kopje kleiner gemaakt. Iemand 'een groot licht' noemen? Mag niet.Smartphone? Nee. Alle 'slimmisme' is uit den boze. Toetsen, proefwerken en examens zijn er niet meer want die benadrukken alleen geestelijke niveauverschillen. Filologisch fascisme en debilisering heersen, middelmatigheid of minder is de mode, met als gevolg het afglijden van de Amerikaanse samenleving naar een kneuzenmaatschappij vol verboden boeken en films.
Pearson Converse, kind van Jehova's getuigen en uit die sekte ontsnapt, verzet zich tegen de nieuwe sekte, de cultus van de nivellering naar beneden. 'De kern van wie ik ben is afwijzing. Ik ben opgebouwd uit negatieven. Terwijl de meeste mensen hun overtuigingen opsparen, verzamel ik wat ik niet geloof.' Meegaan met de moordende mode of niet, dat blijft de kwestie. Debilisering vereist dat iedereen vindt dat de Sixtijnse Kapel door 'iedereen' had kunnen worden geschilderd.
Een van haar onderwijskundige verzetsdaden is het vervangen van Dostojevksi'sMisdaad en straf(Raskolnikov is een veel te slimme moordenaar) metDe idioot. Alleen al de titel bruuskeert de politiek van Geestelijke Gelijkwaardigheid voor Iedereen. Er bestaan immers geen idioten...
Pearsons vriendschap met de opportunistische carrièremaker Emory Ruth is vanaf het begin - de zestienjarige Pearson vlucht vanuit de Jehova's-clan naar de familie Ruth - een scheve machtsrelatie. De goedgebekte Edith weet zich omhoog te manoeuvreren in de gelijkheidsmode en onderscheidt zich - hoe paradoxaal - daarmee. Pearsons opstandige karakter en Ediths meegaande, flexibele houding botsen keer op keer, tot de bom van verraad barst. Daarvóór is Pearson, die al haar weerzin heeft opgekropt, tot een uitbarsting in het klaslokaal gekomen, een scène die haar lamlendige leerlingen gefilmd hebben. Er volgt ontslag, de kinderen worden uit huis geplaatst, de hypotheek wordt onbetaalbaar, er volgt dakloosheid en de werdegang is compleet.
Dat ze daarna, via toeval en geluk, weer opkrabbelt en de bestellerWaanzinschrijft, is een typisch Amerikaans 'toetje' van de roman, net als de maatschappelijke ontwikkeling. Over economische machtsverhoudingen of klassen rept Shriver niet. De geest, geniaal of gewoon, is en blijft de kern. Later, in de naaste Amerikaanse toekomst, slaat de wijzer naar het andere uiterste door en blijkt de hoogte van het IQ geen misdaad maar maatstaf in een meritocratie waar de middelmatigen en mindere mensen niet meer mee mogen stemmen en zo monddood worden gemaakt. Wat te doen? Schrijven als daad van verzet. En natuurlijk wordt dat boek,Waanzin, een bestseller.
ShriversWaanzinis een ideeënroman waarin de personages al te schematische portretten blijven. De verrassende houdingen die de vriendinnen tegenover elkaar innemen onttrekken zich aan dat simpele schema. Wraak blijkt niet zoet te zijn. Maar de humor, vooral de taalhumor, vergoedt het vlakke van veel personages en tilt de roman op tot een geestige denk- en taalexercitie tegen politieke correctheid en literaire breidel.
Iemand slim noemen? Mag niet. Smart phone? Nee
LIONEL SHRIVER Waanzin Vertaald door Marian van der Ster & Karina Santen. Atlas Contact, 383 blz. Phil Fisk / ANP | Humor tilt Lionel Shrivers roman op