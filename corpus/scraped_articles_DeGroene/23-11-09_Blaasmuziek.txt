Blaasmuziek

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
9 november 2023
Plezierig te lezen dat de Mijnstreek inDe Groene Amsterdammervan 19 oktober aandacht krijgt. Jammer alleen dat het belang van het Limburgse culturele verenigingsleven niet werd aangestipt. De amateurmuziekbeleving is zeker iets waar Limburg trots op was in die periode, het was een essentieel onderdeel van vele mijnwerkersfamilies.
Het artikel over Roda JC stelt dat de Limburgse mijnwerkers alleen gewaardeerd werden buiten de mijnkolonies omdat ze goed konden voetballen, maar ook de invloed van het Limburgse muziekleven op de rest van Nederland moet niet worden onderschat. De talloze Limburgse amateurmuziekgezelschappen inspireerden in de eerste plaats vele mijnwerkersgezinnen. Het cultuurbeleid van de staatsmijnen in Limburg heeft in belangrijke mate bijgedragen aan de ontwikkeling van de muziekcultuur in deze regio en ervoor gezorgd dat de muziekwereld, en met name die van de blaasmuziek, zich in Limburg nog steeds op een hoog niveau bevindt. In de tweede plaats is het een feit dat vele Limburgse muzikanten, vooral blazers, in zowel Nederlandse als buitenlandse professionele orkesten terecht zijn gekomen. Ikzelf kom uit een mijnwerkersgezin waarvan ik en mijn drie broers via de harmonie (en daarna het Maastrichts conservatorium) bij Nederlandse toporkesten terechtkwamen.
PETER STEINMANN,
Concertgebouworkest-hoornist in ruste
Jan Rothuizen