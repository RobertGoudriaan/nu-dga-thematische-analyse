Sluiproute Kroniek van kunst&cultuur

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
17 oktober 2024
FILM Emilia Pérez
De nieuwe film van de Franse regisseur Jacques Audiard, maker van het gevangenisdramaUn prophète(2009) en de in de banlieue gesitueerde thrillerDheepan(2015), is een 'Mexicaans musical-gangsterepos' met als hoofdpersonage een drugsbaron die een geslachtsverandering ondergaat, omdat zij zich vrouw voelt. Als dit alles belachelijk klinkt: dat is het nuchter beschouwd ook. Maar Audiard flikt het.Emilia Pérezis een wilde film die eerlijk vertelt over veranderlijke, menselijke identiteiten, compleet met complexe personages, extreme geweldsscènes en prachtige zang- en dansnummers.
Vanzelfsprekend is het niet dat iedereen meegaat met de logica van de transformatie van deze man die vrouw is, zeker niet als het personage voor het eerst op het scherm verschijnt. In Juan 'Manitas' Del Monte, gespeeld door de Mexicaanse trans actrice Karla Sofía Gascón, echoën alle monstrueuze drugsbaronnen in ons onderbewuste die we stiekem geweldig vinden juist vanwege hun charismatische mannelijkheid, van diverse figuren uitMiami Vicetot Tony Montana uitScarface(1983). Groot is de shock vervolgens als Manitas een advocaat uit de stad ontbiedt, Rita (Zoë Saldaña), en haar zonder blikken of blozen opdracht geeft de regelingen voor zijn geslachtsoperatie namens hem voor te bereiden. Eenmaal zo ver - de ruwe Manitas wordt de beeldschone Emilia Pérez - blijkt Manitas/Emilia als vrouw vele male gevaarlijker dan als man. En eindeloos interessanter.
Nog niet zo lang geleden zou zo'n Manitas/ Emilia alleen maar een 'gestoord' personage zijn (zie Michael Caine indragin Brian de Palma's meesterwerkDressed to Kill,waar in 1980 veel over te doen was), maar in Audiards handen is zij vooral mens. Emilia's motivatie is dat ze moeder wil zijn voor haar kinderen. Als drugsbaron kan dat niet, als Emilia, zogenaamd nichtje van Manitas (zogenaamd dood) kan dat wel. Maar wanneer de droom waarheid wordt, blijkt zijn verleden háár te achtervolgen. Al die mannen die Manitas had laten vermoorden, al die kinderen die daardoor als wees zijn achtergebleven, al die vrouwen die vergeefs zoeken naar hun echtgenoten. Emilia heeft kans op verlossing; ze roept een ngo in het leven om de lichamen, verspreid door heel Mexico, op te graven.
Dit alles is razend spannend, maar waarom er een musical van maken? Geen idee. Of het moet gaan om dezelfde reden als in het geval van de nieuweJoker-film, namelijk 'omdat het kan'. Hoe dan ook, net als inJoker IIwerkt de genrevermenging prachtig, temeer inEmilia Pérezomdat Audiard zelf het libretto heeft geschreven en de Franse zangeres Camille heeft gezorgd voor aanstekelijke, originele songs. Hier is het sterke van deze 'psychologische musicals': je krijgt via de muziek direct toegang tot de emotionele realiteit van de personages, een soort sluiproute naar de ziel.
Gawie Keyser
Te zien vanaf 17 oktober
Paradiso Entertainment Nederland | Emilia Pérez (Karla Sofía Gascón) in de gelijknamige film van Jacques Audiard