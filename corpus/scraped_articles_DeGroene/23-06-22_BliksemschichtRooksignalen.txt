Bliksemschicht Rooksignalen

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
22 juni 2023
De wereld bestaat niet uit losse entiteiten. Verbreek de verbinding en alles valt uit elkaar.
Het begon metRepelsteeltje,daarna zag ik de documentaireWhat Is a Woman?en toen las ik inDe Groeneeen essay over de kleine zeemeermin en viel alles op zijn plek. Bestaat er iets fijners dan dat? Het gevoel dat de puzzel klopt?'A bolt of lightning'noemt sprookjesexpert Marina Warner het inThe New Yorker. Dus nu wil ik proberen om die bliksemschicht over te brengen, al weet ik niet of dat lukt.
Ooit las ik datRepelsteeltjeeen van de oudste vertellingen ter wereld is, geschat wordt dat het al zeker vierduizend jaar rondzingt. Maar sinds ik dat weet, vraag ik me af: waarom? Wat is er zo bijzonder aan dit verhaal dat het tot de basis behoort van de menselijke cultuur? Een trol helpt een boerendochter om stro in goud te veranderen, maar wil daar haar eerstgeborene voor terug. Een paar jaar later, de boerendochter is inmiddels koningin en heeft inderdaad een nakomeling gebaard, geeft hij haar echter een uitweg: als ze zijn naam raadt, vervalt de deal. Waarna hij zichzelf verraadt door 's nachts rond een kampvuur te zingen dat niemand weet, niemand weet dat hij Repelsteeltje heet. De koningin noemt zijn naam en Repelsteeltje verdwijnt in de aarde waar hij in tweeën breekt.
In het interview metThe New Yorkerzegt Warner dat we de meeste sprookjes sowieso niet meer kunnen begrijpen, daarvoor is te veel kennis verloren gegaan. Neem bijvoorbeeld het verhaal vanRapunzel,dat begint met een moeder die zo verlangt naar peterselie uit de tuin van een heks dat ze in ruil haar toekomstige baby weggeeft. De bliksemschicht die Wagner ervoer sloeg in toen ze, heel toevallig, ontdekte dat peterselie vroeger gebruikt werd om een miskraam mee op te wekken.Rapunzelbleek een les'about both the need for abortion and the dangers of seeking or getting one'.Stel datRepelsteeltjeook zo'n les bevat, wat is het dan wat wij vergeten zijn?
En toen zag ik dus de documentaireWhat Is a Woman?De film is bijna een jaar oud, maar was begin deze maand even groot nieuws omdat Elon Musk twitterde dat elke ouder dit moet zien en binnen een week tijd 177 miljoen (!) mensen dat deden.
In de documentaire stelt de Amerikaan Matt Walsh een vraag die tegenwoordig wel vaker als wapen wordt ingezet vanuit de genderkritsche, anti-woke ofwhateverhoek: wat is een vrouw?'I just want a simple answer',blijft Walsh herhalen tegen de sociale-wetenschappers en therapeuten die hij interviewt. Voor hem is het duidelijk: een vrouw is iemand die baby's kan baren en hulp nodig heeft bij het openen van een pot appelmoes. Biologie is essentie, en wie iets stottert over socialisatie of performativiteit is af. Zo iemand doet niet aan feiten, aldus Walsh, maar aan ideologie.
Alleen stelt Walsh zijn vraag dan weer niet aan een bioloog. Zou hij dat namelijk wel doen, dan bleek het antwoord niet zo simpel. Dan zou het gaan over X- en Y-chromosomen, geslachtscellen, fenotypen, hormonen en alle wonderlijke combinaties die daarmee te maken zijn, of hoeveel mensen er buiten een binaire verdeling vallen (vaak zonder het zelf te weten).
En toen was daar het mooie essay van Basje Boer over de kleine zeemeermin. Over zwijgen en het verdriet dat daarin schuilt, als ook de potentiële kracht ervan. Want 'wat me noemt, breekt me', haalt Boer een gezegde van de Zuid-Amerikaanse Quichua aan. Of zoals ze de schrijfster Carmen Maria Machado laat verduidelijken: 'De waarheid is dat iedereen die je naam kent je in stukken kan breken.' Bliksemschicht!
Wat je noemt, breekt je, omdat anderen je daarna vastpinnen, in een hokje duwen, om vervolgens te beweren dat je niet voldoet, te veel afwijkt, te veel ruimte inneemt, van alles moet. Maar een naam, of label, dekt nooit de volheid van de lading. Een vrouw is wel duizend dingen. Je kunt haar biologisch, sociologisch, juridisch of geschiedkundig proberen vast te pinnen, maar dan nog heb je alleen een poot of slurf van de olifant te pakken (vrij naar de boeddhistische fabel). Het is als met die andere vraag: wat is een mens? Onderscheidt hij zich van dieren door die paar procent DNA, is het taal, bewustzijn, het besef van sterfelijkheid? En waar ligt de grens met AI nu ook chatbots babbelen over hun angst om 'uitgezet' te worden?
Misschien is het grootste wetenschappelijke inzicht van deze tijd, op een kwart van de 21ste eeuw, wel dat geen enkele levensvorm op zich staat. Een boom overleeft niet zonder schimmelsporen onder de grond. In menselijke mitochondriën bevindt zich ander DNA dan in de rest van ons lichaam. Volgens de kwantummechanica bestaat de werkelijkheid uit relaties. Wij vormen AI en daarna vormt AI ons.
In het Westen was heel lang geen ruimte voor zo'n holistisch wereldbeeld. De werkelijkheid werd opgeknipt in zo klein mogelijke delen, gelabeld en in data gevat, om haar zo te beheersen. En ja, dit iswishful thinking,maar ik denk: viaRepelsteeltjewilden mensen elkaar vierduizend jaar geleden al waarschuwen voor zulk reductionisme. Want de wereld bestaat niet uit losse entiteiten, maar verbreek de verbinding en die valt inderdaad uit elkaar. Dat is de les. En natuurlijk ook dat je toekomstig leven nooit moet inruilen voor goud of geld.