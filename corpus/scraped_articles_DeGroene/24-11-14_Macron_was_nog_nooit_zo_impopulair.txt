Macron was nog nooit zo impopulair

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
14 november 2024
Parijs- 'Kent u Macron?' vroeg Donald Trump begin dit jaar aan zijn aanhangers in Mason City, een stadje in Iowa. 'Sympathieke vent.' Daarna vertelde hij dat Frankrijk tijdens zijn eerste ambtstermijn 25 procent import wilde heffen op Amerikaanse producten. Dus pakte hij de telefoon en dreigde 'Emmanuel' op zijn beurt met een importheffing van honderd procent op de Franse wijn en champagne. 'Ik teken nu de maatregel.' 'Nee, nee, nee Donald', smeekte naar verluidt Macron. 'Goed, oké, ik trek de heffing in.' Trump keek zijn enthousiaste gehoor triomfantelijk aan: 'Zo makkelijk gaat dat!'
In werkelijkheid ging het om een Franse belastingheffing van drie procent op de omzet in 2019 voor de in Frankrijk gevestigde Amerikaanse tech-giganten. Die maatregel bleef gehandhaafd. Tijdens zijn eerste mandaat bashte Trump graag Europese leiders, in het bijzonder Angela Merkel. Nu zij niet meer in functie is, is het de vraag wie de komende vier jaar het mikpunt van zijn spot zal worden.
President Macron kan de vernederingen van de herkozen president Trump missen als kiespijn, nu hij in eigen politieke kring steeds meer geïsoleerd raakt. Zijn plotselinge besluit om het parlement te ontbinden bezorgde zijn partij tijdens de daaropvolgende verkiezingen begin juli aanzienlijk verlies. Toch is de nieuwe regering - mede door het weigeren van het Nouveau Front populaire, het coalitieverbond op links, om te praten over mogelijke regeringsdeelname - voor de helft samengesteld uit ministers van zijn partij Renaissance.
Maar diezelfde partij, en met name voormalig premier Gabriel Attal, neemt Macron de onaangekondigde ontbinding van het parlement diep kwalijk. Mogelijk presidentskandidaat Attal wil na het verkiezingsverlies verdere leegloop vanwhat's in a nameRenaissance voorkomen en hoopt nu al - drie jaar voor het aflopen van Macrons tweede en laatste presidentstermijn - de leiding van de partij over te nemen.
De president uit intussen vergeefs zijn kritiek op de forse bezuinigingen en de belastingverhoging van premier Barnier. Ze gaan lijnrecht in tegen zijn beleid van onvoorwaardelijke steun aan het bedrijfsleven. Met een staatsschuld van meer dan drieduizend miljard euro acht Barnier de noodmaatregelen echter onontkoombaar. De Fransen zullen de gevolgen ondervinden in de zorg, het onderwijs en andere nutsvoorzieningen. Macrons populariteit is volgens dagbladLe Figarogedaald tot zeventien procent, nog lager dan de twintig procent, zijn dieptepunt tijdens de 'gele hesjes'-crisis.