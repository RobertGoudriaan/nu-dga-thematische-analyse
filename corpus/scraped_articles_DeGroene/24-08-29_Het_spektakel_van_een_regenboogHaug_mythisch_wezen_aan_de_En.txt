Het spektakel van een regenboog Haug, mythisch wezen aan de Enz

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
29 augustus 2024
Aan de oever van de rivier zit, op een groene sokkel, een watergeest. Als het weer precies goed is, spuwt het wezen een regenboog. De sculptuur van Veronika Sedlmair en Brynjar Sigurðarson maakte al vrienden.
Waarom is zoiets simpelsals een regenboog toch zo blijvend aantrekkelijk?Eengroep mensen stond foto's te maken - geluiden van blijdschap en verwondering - op een brug in het stadje Pforzheim.Zekeken naar een regenboog, afkomstig uit een patina groen bronzen beeld, verscholen tussen het groen van de oever, van een mythologisch wezen dat op gezette tijden water spuwt in de Enz, de rivier die door Pforzheim stroomt. Als de zon schijnt en het licht in de juiste hoek valt, gaat de fontein middels een hightechsensor aan en is de regenboog te zien.
Het kunstwerk heetHaug,'een regenboog spuwende sculptuur', en is van het Duits-IJslandse kunstenaarsduo Veronika Sedlmair en Brynjar Sigurðarson. Het duo heeft gedurende meer dan een decennium een praktijk opgebouwd die zich voortdurend beweegt tussen design en kunst, maar om die labels niet maalt. Belangrijker dan de uitkomst is iets te ontwerpen waarin de aandacht en moeite van een proces tot een geconcentreerd object of evenement leiden, met daarbij altijd aandacht voor de kwaliteiten en mogelijkheden van het materiaal zelf. VoorHaugnam dat proces zo'n drie jaar in beslag.
De kans om de regenboog te zien, is in de ochtend en in de namiddag, in totaal nooit meer dan 24 minuten per dag, en dat alleen op zonnige dagen. Ornamenta, de manifestatie waarvoorHaugis gemaakt, heeft een 'regenboog-app' waarop je je bezoek aan de voetgangersbrug vanaf waar het kunstwerk het best te zien is, kunt afstemmen. Het mooist zijn natuurlijk de nietsvermoedende, toevallige voorbijgangers. Sedlmair en Sigurðarson zijn ingenomen met de vreugde die het kunstwerk de kinderen van een nabijgelegen crèche bracht. De locatie is door het duo niet alleen gekozen vanwege de gunstigste regenboogkansen, maar ook omdat het een brug is die veel bewoners dagelijks gebruiken. In dat ritme van het alledaagse een moment van betovering creëren, dat is een streven voor Sedlmair en Sigurðarson, en een weerslag bovendien van de zorgvuldigheid die zij in het maakproces proberen te leggen.
Haugmag voorbij de duur van Ornamenta vijf jaar blijven staan, waarna er in de gemeenteraad over verlenging zal worden gestemd. In de paar maanden datHaugzijn plek aan de oever van de Enz heeft ingenomen, zijn er al veel lokale inwoners die het wezen in hun hart hebben gesloten. Sedlmair vertelt over de reacties die zij ontvangen hebben, waaronder van een vrouw die haar hondje uitlaat langs de oever en voor wieHaug- een kruising tussen een watergeest en een fantasiemonster uit de serieStranger Things,zittend op een groene sokkel, bedekt met een soort wier of bladeren en met een grote gapende mond - al een vertrouwde verschijning op haar route is geworden.Opeigen initiatief, en tot verrassing van de kunstenaars, worden er regenboog-ontbijten georganiseerd, waarbij er zittend aan een gedekte tafel, met koffie,bretzelsen croissants, om de paar minuten een intens felle regenboog te bewonderen is.
Het is een zeerInstagrammablekunstwerk. Toch zit de charme voor de kunstenaars zelf nog altijd in de onvoorspelbaarheid van de weersomstandigheden. Het kan zijn dat de regenboog maar even te zien is, of dat je, ondanks de app, de regenboog mist, er langer op moet wachten, of dat iemand er juist nietsvermoedend en onvoorbereid tegenaan loopt. WanneerHaugzijn water spuwt en de regenboog te zien is, is het een spektakel, een theatrale belevenis waarbij iedere voorbijganger tot het publiek behoort. Die combinatie van een ogenschijnlijk simpel evenement - of object - en het proces - van fijnmazig vakmanschap tot hightech toepassingen - is kenmerkend voor de praktijk van Sedlmair en Sigurðarson.
Voor Haug begon het almet het ontwerp van het wezen zelf. Geïnspireerd door IJslandse folklore, waarin allerlei natuurgeesten voorkomen, en de omgeving van het Zwarte Woud - de plek ten slotte waar de gebroeders Grimm hun sprookjes vandaan haalden - wilden Sedlmair en Sigurðarson iets maken wat ook zo'n sprookjesachtige creatuur kon zijn. Toch zouHaugniet in de Efteling kunnen staan, daarvoor heeft de sculptuur te veel ongrijpbare en ontregelende kwaliteiten. Sigurðarson vertelt dat hij voor het ontwerp vanHauggebruik heeft gemaakt van een programma dat avatars genereert.
In het nabijgelegen Bad Wildbad is er binnen de expositieBad Databrunneen soort 'making of' vanHaugingericht.Een3D-geprinte miniatuur laat de computergegenereerde herkomst goed zien.Eenglasgravure van een close-up vanHauglijkt dan weer op een illustratie uit een oud sprookjesboek. Ook de oorspronkelijke mal van de sculptuur, na het gieten in tweeën gesneden om daaruitHaugte bevrijden, is hier tentoongesteld. Het duo vond een ambachtelijke bronsgieter uit de regio die het 3D-model vanHaug
kon omzetten naar een levensgrote sculptuur. In de open mal zijn de details van alle ribbels, plooien en andere organisch aandoende vormen vanHauggoed te zien. Sigurðarson wijst op het contrast tussen wat lange tijd een proces op de computer was en de afdrukken in de was zelf - de eeuwenoude verloren wasmethode om het brons mee te gieten.
Ook voor andere projecten maakten Sedlmair en Sigurðarson gebruik van vakmanschap, van kennis die steeds zeldzamer wordt. Zo werken ze al jaren in Marseille binnen een traditionele glasblazerij. Daaruit kwamen objecten voort die onder andere met eenpâte de verre-methode zijn gemaakt, een methode om glazen objecten te maken voordat het glasblazen werd uitgevonden. Een ander spectaculair object en evenement ineen is een cirkelvormige fluit, die na een lange zoektocht naar een fluitmaker - een uitstervend beroep - gemaakt kon worden. Vier fluitisten verzorgen op dat nooit eerder gemaakte instrument een concert voor één luisteraar. Popster Björk gebruikte het instrument voor haar optredens, een hoogtepunt uit de loopbaan van de studio van Sedlmair en Sigurðarson.
Eenreelmet een selectie van naast elkaar geplaatste foto's die door het duo in de loop van jaren zijn gemaakt (inmiddels tienduizenden) en die ook op hun website als'visual vault'te zien zijn, biedt eveneens een inkijk in het visuele referentiekader waaruitHaugis ontstaan. Wat opvalt is dat de natuur, in de vorm van stenen, planten, water, steeds terugkomt. Niet uitsluitend overigens, ook sporen van plastic en andere menselijke technologieën komen af en toe voorbij, maar de hoofdtoon van de foto's uit de reel is ingetogen.Hetspectaculaire is bij Sedlmair en Sigurðarson niet op de schaal van het sublieme, maar ingebed in het alledaagse, menselijke. Als je geconcentreerd om je heen kijkt, is er al schoonheid en poëzie, lijkt uit hun oeuvre te spreken. Soms is er alleen een ingreep nodig. Die ingreep, die wordt dus nauwgezet voorbereid, waarbij de kunstenaars zich laten leiden en verwonderen door de eigenschappen van het materiaal zelf, of dat nu glas of metaal is, steen of water.
Sedlmair en Sigurðarson koesterdenal langer een verlangen iets te maken in de buitenlucht, weg van de kunstruimte. Zo'n werk in de publieke ruimte bracht nieuwe uitdagingen met zich mee.Hetwater dat voorHauggebruikt wordt, komt wegens gezondheidsrisico's niet uit de rivier, maar is speciaal voor het kunstwerk aangelegd met leidingen die het drinkwater tot aan Haugs gapende mond brengen. Hiervoor moest het duo het akkoord van vele regionale partijen verkrijgen. Uiteindelijk was het fabrikant Kärcher, bekend van de stoomreinigers en hogedrukspuiten, die met een praktische oplossing kwam. Lokale loodgieters en gemeentewerkers voelden zich betrokken bij het nadenken over de beste plaatsing van de sculptuur, de manier waarop de leidingen moesten worden aangelegd. Door de gepatineerde laag lijkt het alsof het standbeeld er al tijden staat, alsof het een vanzelfsprekend onderdeel is van de Enz en de stad Pforzheim.
Eenzonsondergang, een storm, een regenboog. Geen zeldzame gebeurtenissen, toch worden ze massaal en veelvuldig vastgelegd, op sociale media gedeeld.Eencliché omdat er een waarachtige kern in zit, volgens antropoloog Michael Taussig. Hij trekt een lijn naar oude, andere culturen, door de moderniteit tot 'primitief' verklaard, en hun rituelen om een terugkeer van de zon te garanderen, om de riviergoden, de luchtgoden en voor elke streek zijn specifieke bosnimf of watergeest tevreden te houden. De garantie van de continuïteit van de natuur - misschien voelt de mens in zijn diepste wezen die zekerheid niet - dat is ook het ontzag waaraanHaugappelleert.
...