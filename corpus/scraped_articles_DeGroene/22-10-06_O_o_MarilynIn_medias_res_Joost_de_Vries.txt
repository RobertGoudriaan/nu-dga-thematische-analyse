O, o, Marilyn... In medias res Joost de Vries

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
6 oktober 2022
Tja, Marilyn Monroe. Kun je je voorstellen dat je vandaag de dag nog een essay over haar zou moeten schrijven? Of nog erger: een mediacolumn?
Een vriend had Marilyn Monroe ontmoet op een verkleedfeestje. Omstreeks Rutte II. Inmiddels heeft hij een vrouw, een kind met ADHD en vorige week werd zijn Van Moof gestolen.
Ze droeg een Marilyn-pruik, had de witte, opwaaibare Marilyn-jurk aan. Helemaal hoteldebotel. Later die week hadden ze een date. Hij appte daarna teleurgesteld:
'Toch mwah. Zo zonder die Marilyn-pruik.'
Ik vroeg niet wat van ze van hem vond, zonder zijn gestroomlijndeTop Gun-uniform.
We krijgen de Marilyn die we verdienen. De meest recente incarnatie is Ana de Armas, in de veelbesproken Netflix-filmBlonde,geregisseerd door Andrew Dominik. De film volgt de watergang van de timide, beschadigde Norma Jeane, die in Hollywood uitgroeit tot het slagschip Marilyn Monroe - dat, belaagd door uitbuiters, uiteindelijk kapseist.
'Dit is Oscar-materiaal', schreefNRCrecensent Dana Linssen.New York Times-recensent Manohla Dargis schreef: 'Gezien alle vernederingen die Marilyn Monroe moest ondergaan gedurende haar 36 jaar (...) is het een opluchting dat ze niet ook nog eens moet lijden aan de vulgariteiten vanBlonde,het meest recente necrofiele vermaak dat haar exploiteert.'
Er zijn van die onderwerpen waar je als criticus liever bij uit de buurt blijft. Je hebt het ook met prinses Diana. Er hangt te veel betekenis in de lucht, als elektriciteit. Als criticus kun je niet anders dan haar van een lading voorzien, het grote gebaar maken, haar tot een icoon van het een of ander uitroepen. Maar dan zie je haar op het scherm - zie je haar zomersproetjes, haar onzekere lach, die steeds lijkt te zoeken naar een beantwoordende lach, en dan zie je toch weer een mens dat zoveel menselijker is dan een icoon toelaat.
'Why not assume that Marilyn Monroe opens the entire problem of biography?'schreef Norman Mailer in zijn beroemde essay-biografie (1973). Met feiten kom je er niet, bedoelde Mailer. Je kunt geboortedata neerpennen, maar ze zeggen zo weinig, zeker als het gaat om een actrice die steeds nieuwe vormen van zichzelf aan het uitproberen was. Ze wist zelf niet wie ze was, dat was haar probleem. Hoe kun je het als biograaf dan weten?
Wat overblijft is dan niet zozeer biografie als iconografie. Om te beginnen was ze een icoon van seks. Zoals Mailer het noemde was ze niet een icoon van passionele, verlangende seks, ook niet van de verstikkende seksuele mores van de jaren vijftig. Nee: 'Marilyn suggereerde dat seks moeilijk en gevaarlijk was met anderen, maar met haar vanille-ijs was.'
Waarmee ze eigenlijk een icoon van vrijheid was. Onder meer. Want ze bezocht de Amerikaanse troepen in Korea en werd een icoon van patriottisme. Ze zong over diamanten en speelde in vrolijke niemendalletjes en werd een icoon van een naoorlogs optimisme, van luchtig vooruitkijken, we-krijgen-het-alleen-nog-maarbeter. Ze ging op een New Yorks metrorooster staan en haar opwaaiende jurk was meteen een icoon van consumentisme - een beeld waarmee miljarden aan frisdrank werd verkocht. Ze trouwde eerst met een grote honkbalspeler (DiMaggio), daarna met een intellectuele toneelschrijver (Arthur Miller) en sliep, voorzover dat te bewijzen valt, met een populaire aan de maffia gelieerde zanger (Sinatra) en met de jongenspresident in het Witte Huis (Kennedy) en werd zo een spil van dat vreemdsoortige, iconische tijdsgewricht, net na de oorlog, toen alle lagen van de Amerikaanse cultuur door elkaar liepen.
Ze stierf onder omstandigheden die nooit naar volledigheid zijn opgeklaard - ongeluk, of zelfdoding of moord - en werd zo een icoon van het Amerikaanse complotdenken.
Precies die variaties geven al aan waarom Marilyn zo'n onderwerp blijft voor critici en essayisten: dat elke tijd zijn eigen Marilyn probeert te vinden, waarin ze die tijd weerspiegelt. Marilyn zegt meer over de essayist dan over Marilyn zelf.
Blondeis dus onherroepelijk een product van deze tijd. Regisseur Andrew Dominik moet hebben gedacht: we leven in de jaren van MeToo, de beweging die niet voor niets begon in het vrouwen exploiterende Hollywood. Dus ik vertel het oerverhaal van misbruikende studiobazen. Hij moet gedacht hebben: we leven in een slachtoffercultuur, waarin lijden een bouwsteen van identitair denken is, dus ik laat iedereen die in Marilyns radius komt haar misbruiken/verkrachten/mishandelen.
Maar film is film, en het oog wil ook wat, dus is het tonen van een geslachtofferde vrouw nog wel een aanklacht als het slachtofferen zo mooi gefilmd is, met zulke prachtige acteurs, zulke opulente decors en kostuums? Als gevolg voelde Marilyn inBlonde,voor mij, als een icoon van nostalgie die Hollywood voor zichzelf voelt. Naar de tijd waarin sterren nog sterren waren, niet normale mensen zoals nu, die constant in hun joggingbroek bij de biologische supermarkt door amateurpaparazzi worden vastgelegd. Toen sterren nog handschoenen tot hun ellebogen droegen, decolletés ingelegd met diamanten colliers. Toen sterren nog niet de verveelde, geïsoleerde miljonairslevens leidden zoals het nu vaak lijkt, maar achter gesloten deuren grote persoonlijke tragedies beleefden. Hollywood mag Marilyn dankbaar zijn.
Monroe stierf onder omstandigheden die nooit naar volledigheid zijn opgeklaard