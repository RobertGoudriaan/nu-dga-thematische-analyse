Kop

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
5 december 2024
HIPHOP GNX
GNXlaat zich het beste typeren als een ereronde. Nadat Kendrick Lamar dit voorjaar zijn breed uitgemeten, intensebeefmet Drake overtuigend won, heeft hij nu zonder enige aankondiging een heel nieuw album uitgebracht. Zijn vier ferme Drake-disseshebben het project niet gehaald, maar de overtuigende, felle toon die Lamar daarop liet horen, klinkt opGNXvoortdurend door.
En Drake is inmiddels niet meer het doelwit - Lamar presenteert zichzelf nu als zelfbenoemde hoeder van de hiphopcultuur.'It used to be fuck that n****',rapt hij op de heerlijke, boze openerwacced out murals, 'but now it's plural.'Oftewel: hij keert zich niet meer tegen individuen, maar tegen de platte en op herkenbaarheid gerichte sound die binnen de hiphopwereld overheerst. Ook uit dat openingsnummer:'I never lost who I am for a rap image.'
Dit is inhoudelijk natuurlijk geen nieuw verhaal. Al zolang er hiphop wordt gemaakt, ageren rappers tegen commerciÃ«le, gemakzuchtige collega's. Er zit ook iets paradoxaals in Lamars aanklacht: juist dankzij zijn op collega's gerichte vuur bereikt hijzelf een groter publiek dan ooit, en is hijzelf in zijn oppervlakkigheids-verwijt aan anderen ook rechtlijniger, overzichtelijker dan op eerder werk.
Maar dat neemt niet weg datGNXeen overrompelend en goed album is. Lamar, de enige rapper die een Pulitzer heeft gewonnen, klinkt op deze twaalf nummers heerlijk gedreven. Hij heeft nu hoorbaar extreem veel zelfvertrouwen. Waar zijn zeer conceptuele laatste albumMr. Morale & the Big Steppers(2022) af en toe bleef hangen in kunstzinnigheid, of misschien vooral in een overdaad aan ambitie, grijpt hij hier terug op een meer primair, direct soort emotie.
Die getergdheid doet zijn werk goed, zeker omdat Lamar soms tussendoor een rustiger toon aanslaat en alles fraai inbedt in de muzikale West Coast-traditie waar hij uit voortkomt. De harde producties, verzorgd door onder meer Taylor Swift-producer Jack Antonoff, zitten vol met intelligente verwijzingen naar muziek van Lamars jeugdhelden, inclusief scherpe baslijnen, lome synthesizers en harde drums.
Opreincarnatedrapt hij over een aanstekelijke pianobeat die zijn grote idool 2Pac twintig jaar geleden gebruikte - Lamar zet het nummer in om zich te verplaatsen in Afro-Amerikaanse artiesten van decennia terug, zoals gitarist John Lee Hooker en jazz-zangeres Billie Holiday. Op het ingetogenman at the garden,een nummer vol met bijbelse verwijzingen, herhaalt hij als een bezwering:'I deserve it all, I deserve it all.'
Wat die ruzie met Drake interessant maakte, was niet de hardheid van de onderlinge verwijten, maar dat de twist stond voor iets groters: het draaide om wat hiphop kon zijn. Specifieker: Lamar klonk zo fel omdat deze muziek zijn leven had gered, omdat hij via raps pas zijn achtergestelde jeugd kon ontgroeien.GNXis niet alleen een ereronde, het is ook een bezielde hommage aan de cultuur die voor hem alles betekend heeft, en die hij nu voor zovelen iets laat betekenen.
Thomas Heerma van Voss
Kendrick Lamar -GNX
creditPGLANG / Interscope | Kendrick Lamar