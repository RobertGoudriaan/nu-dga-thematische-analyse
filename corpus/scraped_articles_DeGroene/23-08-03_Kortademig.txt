Kortademig

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
3 augustus 2023
HIPHOP Killer Mike
Het was vlak na de wereldhitMs. Jacksonen kort voor het onweerstaanbareHey Ya!, toen hiphopduo OutKast een ongewoon maatschappijkritische single uitbracht:The Whole Worlddraaide om de ondergeschikte rol van Afro-Amerikanen, en het beste couplet kwam misschien wel van de onbekende gastrapper. Killer Mike was zijn naam. Met harde stem en ferme flow trok hij alle aandacht.
Het duurde nog zeker tien jaar en tig half gelukte soloprojecten voor Killer Mike (1975) - net als OutKast afkomstig uit Atlanta, Georgia - voluit doorbrak. Dat deed hij als onderdeel van een ander duo: Run the Jewels, dat vier bejubelde albums maakte vol overrompelende beukrap; hiphop gedrenkt in een saus van stuiterende bassen en kletterende drums. Killer Mike toonde zich gedreven en geëngageerd, sprak zich ook steeds vaker publiekelijk uit over misstanden, trok plots veel op met figuren als Bernie Sanders. Hij groeide uit tot een zeldzaam soort rapper: hoogstaand en intelligent, uitgesproken en niet opportunistisch.
Michaelmarkeert duidelijk een terugkeer. Naar zijn bestaan als soloartiest, dat allereerst - het is het eerste Killer Mike-album in elf jaar. Maar daarnaast is de plaat een duidelijke stap richting zijn komaf, oftewel: richting het Zuiden van Amerika, richting geloof, richting traditie. Weg zijn de kortademige synthesizerbeats, en in plaats daarvan bestaat de muziek uit tallozesouthernecho's: veel gospel en r&b, soms afkomstig van samples waar een heel nummer omheen gebouwd wordt, soms verzorgd door gastartiesten.
Die sound werkt goed. Al is het maar omdat Killer Mike in al die jaren onverminderd scherp is blijven rappen. En hij toont zich nu ook nog eens bijzonder openhartig. OpShed Tearshaalt hij het sterfbed van zijn moeder terug en schetst zijn schuldgevoel omtrent haar dood.'I remember sittin' hurt all alone in the church service/ Asking God to reveal me a plan and a higher purpose.'
De teksten zijn niet gelaagd, maar effectief in hun directheid, zeker door Mike's onopgesmukte stijl. Hij rapt vol overgave over junkies, over geloof, over politiek.Slummergaat over de onvoorziene zwangerschap van zijn highschoolvriendinnetje, die hem direct deed zeggen: ik zorg voor de baby. Nu, decennia na de abortus, bekent hij ondersteund door kerkelijk gezang:'I ain't Usher, baby but this here is my confession/ I must own it, I didn't want it, even now I know I'm flexin'.'
Het zijn persoonlijke verhalen die natuurlijk raken aan cruciale maatschappelijke thema's, maar Mike is een te behendige verhalenverteller om die verbanden te expliciteren. Jammer alleen dat hij zo'n grote hoeveelheid aan gastartiesten heeft ingeschakeld (onder wie zijn Run the Jewels-kompaan El-P en OutKast-lid André 3000), want die voegen lang niet allemaal iets toe. Alsof Killer Mike ondanks zijn overtuigende voordracht nog niet helemaal gelooft dat hij het echt kan, helemaal op eigen benen staan.
Thomas Heerma van Voss
Killer Mike -Michael
Dan Medhurst | Killer Mike