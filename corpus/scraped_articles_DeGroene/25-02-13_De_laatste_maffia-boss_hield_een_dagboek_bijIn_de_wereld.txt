De laatste maffia-boss hield een dagboek bij In de wereld

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
13 februari 2025
Rome- 'Als God wil, kan hij me komen opzoeken. Als hij niet wil, loopt hij het risico eenzaam achter te blijven', schreef de boss Matteo Messina Denaro in zijn dagboeken. De laatste Godfather van de Siciliaanse maffia Cosa Nostra ('Onze Zaak') werd op 14 januari 2023 gearresteerd toen hij een kliniek in Palermo uitkwam waar hij onder behandeling was voor darmkanker. In september 2023 stierf hij in de ziekenboeg van de gevangenis van l'Aquila. Slechts negen maanden had hij hier gezeten, de meedogenlozekillerdie was veroordeeld tot acht keer levenslang. Dertig jaar lang had hij kunnen doen en laten wat hij wilde in Trapani, het Siciliaanse hartgebied van het door zijn vader opgebouwde maffia-imperium. Een grote nederlaag voor de Italiaanse staat, die op het inrekenen van maffiabazen - vaak decennialang voortvluchtig - een verdacht slechte trackrecord heeft. Zo slecht dat van toeval geen sprake lijkt te zijn.
Nu, twee jaar na zijn arrestatie, zijn z'n dagboeken uitgebracht onder de titelDe dagboeken van de boss: Woorden, geheimen en stiltes van Messina Denaro.Lirio Abbate, een Italiaanse journalist die zich al jaren bezighoudt met de'dandy-boss',had gewoon aan de rechtbank van Palermo gevraagd of hij de dagboeken mocht inzien die in het laatste 'schuilhol' (een zeer comfortabel appartement) van Messina Denaro waren gevonden. 'Het is een absoluut uniek fenomeen; een maffiaboss die gedurende zijn leven en carrière dagboeken bijhoudt met daarin gedachten over God, vrouwen, seks, de mensheid en justitie. Voor mij als journalist ontzettend interessant, en ik denk ook van belang voor de kennis over de maffia. Messina Denaro was behalve een meedogenloze crimineel ook een pathologische narcist, en daar kan een verband tussen bestaan', schrijft journalist Abbate.
De dochter van Messina Denaro heeft nu een rechtszaak aangespannen tegen de uitgever van het boek, het keurige Rizzoli, en eist dat het uit de handel wordt genomen. Volgens Lorenza Messina Denaro schaadt de publicatie van de dagboeken die voor haar waren bestemd 'de privacy, eer en reputatie' van haar vader. Hij was een womanizer, die zelfs vanuit zijn 'schuilhol' nog van alles uitspookte met vrouwen, zoals ook goed wordt verbeeld in de filmIddu('Hij', in Sicilaans dialect), die vorig jaar uitkwam in Italië. Messina Denaro wordt gespeeld door de geweldige acteur Elio Germano, de man door wiens ogen we hem zien door de topacteur Toni Servillo. Risico van alweer zo'n geweldige film over het leven van een maffiaboss is dat je vergeet dat het echt gebeurd is.