Grunberg in Ter Apel

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
25 augustus 2022
'Na een week Ter Apel en een dag op Schiphol is mijn indruk dat de IND zorgvuldig met vluchtelingen omgaat', lees ik in Grunbergs artikel (inDe Groenevan 11 augustus). Is Arnon Grunberg ook aanwezig geweest bij een nader gehoor?
Bij het nader gehoor vertelt de asielzoeker waarom die bescherming vraagt in Nederland, waarom hij/zij/hen gevaar zou lopen en waarom de autoriteiten van het land van herkomst of anderen geen bescherming (kunnen) bieden. Als tolk heb ik vaak - en de laatste tijd lijkt het weer vaker te gebeuren - te maken met IND'ers die de asielzoeker in de war proberen te brengen zodat vergissingen ontstaan, wat de geloofwaardigheid van het asielrelaas kan aantasten.
Medewerkers vragen meermalen om plaatsen, namen en datums, in wollige bewoordingen. Als de asielzoeker zich vergist, is de medewerker er als de kippen bij om op die inconsistentie te wijzen en het de asielzoeker aan te rekenen, in plaats van zijn eigen verwarrende manier van vragen stellen. Ook doen alsof de medewerker de asielzoeker verkeerd heeft begrepen is een bekende tactiek. Dan vraagt de medewerker een uur later naar hetzelfde gegeven, maar verandert wat de asielzoeker heeft gezegd.
Een voorbeeld is iemand die vertelt op de vlucht te zijn voor een gewelddadige ex-partner. 'Hoe vaak ging u bij hem op bezoek? De asielzoeker had al meerdere malen verteld dat ze bij de ex had gewoond. Ze begreep de vraag niet, ook niet nadat ik die anders formuleerde. Ik begreep de vraag en vooral de bedoeling ervan wel, maar de asielzoeker was niet bekend met de strategie van de medewerker van de IND, in tegenstelling tot wat een IND-medewerker beweert in het artikel van Grunberg.
In deGutmensch-kalender van dit jaar las ik op dinsdag 12 juli dat er een artikel is verschenen over de werkwijze van de IND inDe Groenevan 27 november 2018, waarin onder meer wordt gesteld dat een afwijzing van een asielaanvraag meer op prijs lijkt te worden gesteld dan een 'zorgvuldig' gehoor.
Een IND-medewerker, naam bij de redactie bekend