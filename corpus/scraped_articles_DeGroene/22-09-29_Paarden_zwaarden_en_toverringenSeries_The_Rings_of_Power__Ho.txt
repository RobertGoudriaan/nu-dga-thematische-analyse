Paarden, zwaarden en toverringen Series The Rings of Power & House of the Dragon

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
29 september 2022
Kosten noch moeite werden gespaard voor de twee nieuwehigh fantasy-series, prequels vanGame of ThronesenThe Lord of the Rings.Maar in de een kun je makkelijker verdwijnen dan in de ander.
Vrijwel tegelijkertijd keerden HBOen Amazon een emmer geld om. Twee tv-series, allebei boekverfilmingen in hethigh fantasy-genre, allebeiprequelsgefilmd op prachtige locaties en met peperdure animaties:The Rings of Power(Amazon) speelt zich een paar duizend jaar voor de gebeurtenissen vanThe Lord of the Ringsaf. EnHouse of the Dragon(hbo) speelt zich anderhalve eeuw af voor het einde vanGame of Thrones.
De wereld vanThe Lord of the Ringswerd verzonnen door een diep-christelijke Eerste Wereldoorlog-veteraan, J.R.R. Tolkien (1892-1973), filoloog aan Oxford; die vanGame of Thronesdoor George R.R. Martin (1948), die als dienstweigeraar de Vietnamoorlog ontliep en zich vanaf zijn vroege jeugd in New Jersey toelegde op het schrijven van horror- en fantasieverhalen.
The Lord of the Ringsspeelt zich af in Midden-aarde;Game of Thronesop Westeros.The Lord of the Ringsheeft dwergen, elven, trollen, hobbits;Game of Thronesheeft ridderorders, nomaden, eunuchen, piraten.The Lord of the Ringswentelt zich in de prachtige ansichtkaartnatuur van Nieuw-Zeeland;Game of Thronesheeft de wanhopige snijwinden van Noord-Ierland. InThe Lord of the Ringseert een teruggekeerde koning zijn reisgezellen door op een feest een gevoelig lied voor ze te zingen; inGame of Throneswordt een familie tussen hoofden nagerecht afgeslacht in de feestzaal van de lokale vorst. InThe Lord of the Ringsdraagt een tovenaar een puntmuts, een grijze baard, een magische staf; inGame of Thronesbaart een tovenares, letterlijk, een geestbaby die vervolgens een kroonpretendent vermoordt. BijThe Lord of the Ringsvermoed je dat de hoogblonde, rimpelloze elven onder hun kleren, zoals Barbie, geen tepels of genitaliën hebben; bijGame of Throneskrijg je die genitaliën vaak genoeg te zien, en ook precies wat voor kunstjes ze ermee kunnen.
Dat wil zeggen,The Lord of the Ringskun je best met je ouders op de bank kijken.Game of Thrones- misschien beter niet.
In alles zouGame of Thrones(2011-2019) meer iets van deze tijd moeten zijn. En lang was het dat ook. Vanaf de eerste aflevering worden twee families tegenover elkaar gezet, de nobele Starks en de opportunistische, incestueuze Lannisters - waarbij 'incestueus' eens niet metaforisch bedoeld is, maar vrijwel als familievaandel in de wind wappert. De paar dozijn hoofdpersonen vliegen uit, naar de verste uithoeken van Westeros, ieder met zijn eigen humor en verlangens en obsessies en angsten. Al die verhaaldraden droegen bij aan het breiwerk rond de oorlogen over de troonopvolging wanneer de koning sterft. Maar, waarschuwt de ene Lannister de ene Stark:'When you play the game of thrones, you win or you die.'
En iedereen sterft dan ook. Verpletterd, vergiftigd, onthoofd, in de rug gestoken, schedel opengebroken, opgegeten door hun honden. Wonderlijkerwijs sterft er ook nog één personage aan ouderdom.
Dit was ook meteen wat de serie zo sterk maakte: ze beloofde iets en nam seizoenen de tijd die belofte waar te maken. In de allereerste aflevering zegt een bibberende deserteur een legendarische'white walker'gezien te hebben, een bevroren, levende dode, en vervolgens moest je als kijker meer dan een jaar wachten voordat je dat gerucht bevestigd kreeg. Bovendien werden verhaallijnen steeds verrassend omgedraaid; koene ridders werden schlemielen, helden veranderden in schurken, en omgekeerd. Pas met macht in handen ontdekten de personages wie ze echt waren.
House of the Dragonbegint in een zeker machtsvacuüm. Koning Viserys is ziek, zwak en misselijk. Hij wijst zijn dochter Rhaenyra aan als zijn opvolger - maar de aristocraten vinden het concept van een vrouw op de troon maar ongepast. O, o, typisch het patriarchaat. Wanneer de zieke koning bij zijn veel jongere vrouw toch nog een zoon verwekt, voelt Rhaenyra de grond onder haar voeten afbrokkelen en wordt het duidelijk dat een nieuwe troonstrijd dreigt.
De eerste afleveringen werd Rhaenyra nog gespeeld door de jonge Milly Alcock; maar de jaren gaan in de serie snel voorbij en inmiddels is de rol overgenomen door Emma D'Arcy. Dat is cru, want a) Milly Alcock was een getalenteerde verschijning, en b) de rollen van de mannelijke personages, die toch net zo snel horen te verouderen, worden niet door oudere acteurs overgenomen. Het suggereert dat leeftijd vooral een vrouwenprobleem is.
Ondanks het enorme budget voelt de serie klein aan. WaarGame of Thronesuitwaaierde over alle gebieden van Westeros, houdtHouse of the Dragonzich vooralsnog op in de ommuurde hoofdstad. Er is geen dozijn verhaallijnen, maar eigenlijk maar eentje - die van Rhaenyra. Nu is zij het interessantste en sympathiekste personage, maar vooralsnog heeft ze amper een machtspositie, amper handelingsvrijheid. Alsof de hoofdpersoon naar het verhaal kijkt, in plaats van het te beleven. En bijGame of Thronesgeldt dat pas als je macht hebt, je weet wat je waard bent.
J.R.R. Tolkien schreefThe Lord of the Ringsmet in zijn achterhoofd een ideaal en een ervaring. Die ervaring was de Eerste Wereldoorlog en het is niet moeilijk die terug te vinden in de flora en fauna van zijn fantasiewereld Midden-aarde. De verschroeide aarde van de provincie Mordor was de loopgravenwereld zoals hij die aan de Somme meemaakte; de demonische, vliegende 'Nazgûl' bestrijken de hemel zoals de gevechtsvliegtuigen van de Duitsers; in de 'Dead Marshes' liggen de lichamen van ontelbare gevallen ridders net onder de oppervlakte van het moeras, zoals in het Niemandsland tussen de Britse en de Duitse linies gesneuvelde soldaten eindeloos bleven liggen.
Het ideaal was dat van Tolkiens Engeland. Hij zag groene velden voor zich, kabbelende riviertjes, oude bomen. Hij vreesde de modernisering en industrialisering die dat landschap verwoestte - zoals de kwade krachten de Midden-aardse bossen rooien en groene landschappen veranderen in vuurovens.
In de natuurliefde zit een vrolijke paradox, namelijk dat dit de reden was dat Tolkien uitgroeide tot een icoon van de hippiebeweging, terwijl hij zelf aartsconservatief was. In zijn hart leefde Tolkien in de vroege Middeleeuwen. Van kinds af aan was hij gefascineerd door uitgestorven talen, door sagen als Beowulf. Democratie vond hij maar niks, liever zag hij een gezalfde koning regeren (vandaar dat het happy end vanThe Lord of the Ringsde terugkeer van de koning is). Nu was Tolkien geen fantast, hij maakte zichzelf niet wijs dat die tijden zouden terugkeren - dat is waarschijnlijk watThe Lord of the Ringszo'n elegische kwaliteit geeft. Het is een afscheid. Hij beschrijft de onttovering van de wereld. Aan het einde van het verhaal hebben de krachten van het licht overwonnen, maar juist die krachten vertrekken. De wijze tovenaars, de nobele elven, de verwonde held Frodo - allemaal stappen ze aan het slot op een schip om Midden-aarde voorgoed te verlaten. De 'Gouw', de agrarische Engelse droom waarin de hobbits wonen, is een bureaucratisch geheel geworden.
Midden-aarde moet voor Tolkien een wereld zijn geweest om zich in terug te trekken, weg van de moderne twintigste eeuw, vandaar dat hij zich niet beperkte tot de boeken. Lang na hun publicatie bleef hij voorgeschiedenissen verzinnen, stambomen, chronologieën, liederen, gedichten, hij componeerde fictieve talen. De door Tolkien haast encyclopedisch geboekstaafde mythologie van Midden-aarde werd zo millennia lang.
The Rings of Poweris zo'n voorgeschiedenis. Kort samengevat: de serie zal in vijf seizoenen vertellen hoe de kwade magiër Sauron oprijst en de elven zal verleiden de toverringen der macht te smeden, zonder dat ze weten dat hij de Ene Ring heeft die de andere ringen onder zijn controle houden (voor leken: dit is dus de ring die de hobbit Frodo inThe Lord of the Ringsmoet zien te vernietigen). De mensen, dwergen en elven zullen een alliantie moeten vormen om Sauron en zijn legioenen te verslaan.
In het hart van het verhaal zitten twee elven, Elrond (Robert Aramayo) en Galadriel (Morfydd Clark). Die zaten ook inThe Lord of the Rings, dat zich duizenden jaren later afspeelde, maar voor de onsterfelijke elven is een millennium in een vloek en een zucht voorbij. Elrond - vriendelijk gezicht, diepe frons, kapsel alsof hij synthesizer speelt in Duran Duran - zit gevangen in het morele dilemma of hij eerlijk moet zijn tegen zijn goede vriend, de dwergenprins Durin, of dat hij de diplomatieke, manipulatieve koers van zijn koning moet volgen, die unieke erts uit Durins mijnen wil roven. Galadriel kent geen dilemma's, zij kent alleen maar wraak, vuur en hoge jukbeenderen. Ze is de enige die aanvoelt dat Sauron, die ooit haar broer doodde, stiekem terugkeert. Wanhopig probeert ze haar volk en haar buurvolkeren te mobiliseren.
Heerlijk. Dat je weet waar het verhaal naartoe werkt, deert niet. Het voegt zelfs iets toe; op internetfora zijn al hele theorieën ontstaan over hoe Sauron zal terugkeren, in welke gedaante. Is hij soms de zoon van de medicijnvrouw die met iets engs besmet lijkt, is hij de elf die orks aanvoert, is hij de vreemdeling die op een meteoriet naar de wereld is gekomen, of de smid die weigert te vertellen wat voor vreselijke dingen hij heeft gedaan om te ontsnappen?
Bovendien, anders danHouse of the Dragon,isThe Rings of Powerniet alleen heerlijk vanwege die stuwende verhaallijn, maar omdat de serie zo haar tijd neemt over de wereldkaart te gaan. Net als voor Tolkien is het plezier van Midden-aarde Midden-aarde zelf. EnThe Rings of Powermaakt Midden-aarde groter. Elrond en Galadriel zijn vehikels om de topografie te verkennen, met hen mee te reizen langs de exotische plekken die in de eerdere verfilmingen nog niet voorkwamen, langs de vreemde talen, bovennatuurlijke dieren, culturen die voor elk volk en elke stad verzonnen zijn. De cinematografie is weelderig, de decors zijn beeldschoon, mijn tv is te klein. De serie schijnt een half miljard te hebben gekost, maar wauw, dan heb je ook wat.
Elke maandag verschijnt een nieuwe aflevering vanHouse of the Dragonop HBO; elke vrijdag een nieuwe aflevering vanThe Rings of Powerop Amazon
...