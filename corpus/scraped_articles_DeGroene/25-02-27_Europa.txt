Europa

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
27 februari 2025
InDe Groenevan 13 februari wordt een stel analyses geboden die onthullen wat we nu meemaken. Alleen worden er wat lijntjes nog niet verbonden. We zitten midden in de vijandige bedrijfsovername van Europa als politiek-economische macht. Elon Musk kaapt de Duitse verkiezingen namens team-Trump, maar X wordt in Duitsland niet verboden noch worden de Tesla-fabrieken in beslag genomen. Europa is digitaal met servers, software en data-eigendom volledig geketend aan de zinkende VS, die nu hun kolonie Europa gaan leegplukken. De democratie hier levert niks meer op. In de jaren zestig en zeventig zagen we in Vietnam en Latijns-Amerika hoe ver het Amerikaanse imperialisme kon gaan, vervolgens was het Midden-Oosten de klos, nu is Europa aan de beurt. De Europese democratie wordt niet door Rusland of China de nek omgedraaid, maar door team-Trump. En dankzij de Navo, die een onafhankelijke politiek-militaire weg rond de overval op Oekraïne onmogelijk maakt.
In Nederland wordt de verzorgingsstaat ondermijnd, niet door die paar duizenden vluchtelingen, maar door private-equity, dat steeds meer belastinggelden weet om te zetten in privé-eigendom (zie Mirjam de Rijk). De marktwerking in de huizenmarkt door de VVD maakt een nieuwe woning zelfs voor kinderen uit de middenklasse onbereikbaar. In het VK heeft de Conservative Party met de Brexit de opkomende middenklasse deﬁnitief de pas afgesneden en wordt de kloof tussen arm en rijk steeds groter. Onderwijs is niet langer de weg omhoog. Dat is ons voorland. Met AI denkt de rijkste één procent de middenklasse niet meer in groten getale nodig te hebben. De verpauperende middenklasse, de oude en nieuwere, zal moeten kiezen: actief verzet als bedreigde klasse of als dakloze de straat op gaan.
PAUL KAVELAARS,Berg en Dal
Jan Rothuizen