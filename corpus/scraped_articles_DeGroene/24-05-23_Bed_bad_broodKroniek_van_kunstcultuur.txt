Bed, bad, brood Kroniek van kunst&cultuur

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
23 mei 2024
KUNST Edgelanders
De getuigen uit de titel in de video-installatie van kunstenaars Ehsan Fardjadniya en Raul Balai zijn zogeheten ongedocumenteerden. De getuigenis die afgelegd wordt betreft de onrechtvaardige en kwaadaardige behandeling van deze mensen door het Nederlandse asielsysteem. In totaal zes films staan in een symmetrische opstelling in de ruimte. Om de afzonderlijke films te kunnen bekijken, moeten bezoekers eerst een steigerachtige stellage beklimmen. De inrichting is er een van provisorische tijdelijkheid: er hangen witte tentzeilen, in grote zwarte letters staat erwitnessesen een zin die door de trap opgedeeld wordt in twee,I'll never/ feel at home.
Deze installatie is het derde 'hoofdstuk' van het doorlopendeEdgelanders: Amsterdam on Trial. Fardjadniya en Balai zetten voor telkens een nieuw deel van dit project hun sociale, geëngageerde kunstenaarspraktijk, en vindingrijkheid, in om bewijsmateriaal voor een rechtszaak tegen de stad Amsterdam te verzamelen. Die zaak spitst zich toe op de zogeheten bedbad-broodregeling, waarin het recht op opvang is voorzien, maar waar eenloopholevan voorwaardelijkheid aan is toegevoegd: begeleiding - wat in de praktijk neerkomt op meewerken aan je eigen uitzetting. Niet onvoorwaardelijk dus, en in strijd met internationale mensenrechtenverdragen bovendien. Voor bezoekers liggen er bij de ingang brieven klaar die zij kunnen ondertekenen, gericht aan de gemeente Amsterdam.
In elk van de zes films is dezelfde setting te zien: aan een blauwe tafel in een grijze, betonnen ruimte zitten mensen naast en tegenover elkaar. De koele enscenering lijkt op een verhoor, maar de ruimte is dezelfde als waar de bezoeker zich bevindt. Dit zijn geen verhoren in een juridisch-institutionele context, maargesprekken. In alle gevallen krijgen deze mensen de rust en ruimte om hun verhaal te doen. De vragenstellers zijn respectvol, zichtbaar betrokken en begaan. Een van hen is mensenrechtenadvocaat Pim Fischer. Fardjadniya zit ook op zo'n stoel, laat zichzelf niet buiten beeld, vraagt aan zijn tafelgenoot: wat als jij de burgemeester van Amsterdam was?
Afwisselend met de gesprekken zijn er opnames van Amsterdam, in vogelvlucht van auto's en kantoren, van voorbijrijdende fietsers. Het dagelijks leven van burgers met een dak boven hun hoofd. Het suggereert gelijktijdigheid, maar maakt voelbaar dat voor de protagonisten tijd iets anders is geworden. Tijd van leven is hun afgenomen, in plaats daarvan is het wachten, overleven. Er is ontzetting over de eindeloze reeks aan vernederingen, de intentionele onzinnigheid van de bureaucratie. Een man vertelt dat hij al 22 jaar ongedocumenteerd in Nederland is. Een jongen merkt op dat zelfs vuilnis een plek heeft, in een vuilnisbak. Die analogie is veelzeggend, want het beeld van Nederland dat hier oprijst is een schande.
We zijn onze poëtische kant kwijtgeraakt, onze humor, wordt er in een van de gesprekken gezegd. Een zeer hoge, onnodige prijs. Toch is er humor, poëzie, ook daarvoor is ruimte gemaakt in deze installatie - maar niet als zalf voor de kijker.
Fabienne Rachmadiev
Edgelanders: Amsterdam on Trial,
t/m 4 juni te zien in de Appel, Amsterdam,https://deappel.nl
Catalina Reyes Navarro | Edgelanders: Amsterdam on Trial. Part III: the Witnesses van Ehsan Fardjadniya & Raul Balai