De Russische expositie in Auschwitz is 'tijdelijk' dicht

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
2 november 2023
Oswiecim- Ze zijn minder bekend dan de poort met het bordArbeit macht frei, of de vitrines met bergen haar, brillen en schoenen die ooit de talloze vergaste joden toebehoorden. Maar de 'nationale tentoonstellingen' in de stenen barakken van Auschwitz zijn er niet minder indrukwekkend door.
Dat geldt zeker voor de ontroerende expositie over de vervolging van de joden in Nederland, geopend in 2005. Terwijl je in een hoek het zigeunerorkest Tata Mirando het nummerMijn harthoort spelen, kun je lezen over de 245 Nederlandse zigeuners die ook naar Auschwitz zijn gedeporteerd, waarna je naar de muur kunt lopen met de namen van de bijna 57.000 in Auschwitz vermoorde Nederlandse joden. In het Belgische paviljoen lees je over de razzia's in Antwerpen en het doorgangskamp in Mechelen. In de expositie van Frankrijk hebben de meeste van de zeventig transporten van Franse joden naar Auschwitz een eigen paneel, met alle cijfers: hoeveel mensen er in die trein zaten, hoeveel er direct naar de gaskamer gingen en hoeveel er iets langer mochten leven.
De Russische expositie werd geopend op 27 januari 2013, de 68ste verjaardag van de bevrijding van Auschwitz door het Rode Leger. Van de expositie zou je meer kunnen leren over die bevrijding, maar ook over de bijna vijftienduizend Russische krijgsgevangenen die in Auschwitz omkwamen. De expositie is echter 'tot nader order' dicht, sinds 1 mei 2022, staat op de deur vermeld, zonder verdere toelichting. Ook de website bevat geen uitleg. Wel vermeldt een nieuwsbericht van 1 maart 2022, de week na de Russische invasie in Oekra誰ne, dat het Auschwitz Museum en de Auschwitz-Birkenau Stichting 'steun geven' aan Oekra誰ners, in de vorm van 'studiebeurzen', nu 'honderdduizenden Oekra誰ners naar Polen zijn gevlucht wegens de Russische agressie'.
Is de Russische expositie misschien gesloten uit protest tegen de Russische 'agressie'? En waarom staat dat nergens vermeld? Van Piotr Cywinski, directeur van het Auschwitz Museum, komt er geen openlijke kritiek op de bevrijders van weleer. De expositie is dicht wegens 'achterstanden bij de betaling van de onderhoudskosten van de tentoonstelling' door de organisator ervan, 'het Museum van de Grote Patriottische Oorlog in Moskou', laat hij een voorlichter mailen. Toch legt ook hij een verband met de oorlog in buurland Oekra誰ne. Want die achterstanden ontstonden als gevolg van de 'internationale sancties aan Rusland'.