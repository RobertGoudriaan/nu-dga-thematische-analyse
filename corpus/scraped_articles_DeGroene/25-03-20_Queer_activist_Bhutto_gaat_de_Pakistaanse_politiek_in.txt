Queer activist Bhutto gaat de Pakistaanse politiek in

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
20 maart 2025
Islamabad- Boven op de Sukkur Dam in de Indus-rivier spreekt Zulfikar Ali Bhutto junior een menigte boze demonstranten toe. De regering wil zes kanalen vanuit de Indus naar de Cholistan Woestijn laten graven waarvan het irrigatiewater woestijnland in landbouwakkers zo groot als zestienhonderd voetbalvelden moet omzetten. 'De Indus heeft niet zoveel water. Voor de kleine boeren in ZuidPakistan betekent dit de dood. Dat weten deze kapitalistische landheren heel goed', schreeuwt Bhutto junior, vernoemd naar zijn beroemde grootvader. Naast oprichter van de Pakistaanse Volkspartij, de ppp, was Bhutto senior afwisselend premier en president, tot generaal Zia-ulHaq hem na een staatsgreep eind jaren zeventig liet ophangen.
Zulfikar is eveneens het boegbeeld van de queerbeweging in zijn land, ook al is homoseksualiteit in Pakistan officieel verboden. Zulfikar weigert zijn identiteit te verbergen. 'Dat mogen jullie ook niet doen', is zijn boodschap. In een film over lhbtqi+-activisten in Zuid-AziÃ« vertelt Zulfikar over zijn veelzijdige leven. Hij studeerde af als beeldend kunstenaar in Amerika. In zijn werk staat vooral zijn persoonlijke relatie als queer met de islam centraal. Als moslim dragqueen Faluda trad Zulfikar verschillende keren op in video's waarin ze vertelt over de koloniale bezetting, de sociale ongelijkheid en de moord op haar vader.
De dood van zijn vader, Murtaza Bhutto, was juist de reden waarom Zulfikar niet de politiek in wilde. Enkele jaren geleden werd die op de stoep voor zijn huis doodgeschoten. Volgens zijn zus, de schrijfster Fatima, zat hun oom Ali Zardari, nu president van Pakistan, achter de politieke afrekening. Hun vader was populairder dan zijn zus Benazir. In 2007 werd ook Benazir vermoord. Na zoveel politieke afrekeningen hielden Zulfikar en Fatima zich jarenlang afzijdig van de Bhutto-dynastie.
Ook als queer blijft Zulfikar voor Pakistanen de ware opvolger van zijn grootvader. Overal waar hij komt smeken ze hem de politiek in te gaan. Ze verloren hun vertrouwen in de 'mannelijke elite-politici' die nog geen vijf procent van het land uitmaken maar wel 95 procent van alle rijkdommen bezitten. Zulfikars grootvader bekommerde zich tenminste om zijn volk.
Zulfikar bereidt zich nu voor om de politiek in te gaan. Hij reist door het land en praat met iedereen. Hij is niet bang om ook vermoord te worden. 'Ik ben opgegroeid in een familie van martelaren. Ik heb geleerd om achter mijn beslissingen te staan. Dat is belangrijker voor mij dan de dood.'