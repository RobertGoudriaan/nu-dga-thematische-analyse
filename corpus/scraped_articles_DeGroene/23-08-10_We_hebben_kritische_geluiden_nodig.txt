'We hebben kritische geluiden nodig'

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
10 augustus 2023
'De samenvoeging van drie kleinere locaties in het nieuwe en grote gebouw Scheldehof betekende wennen aan een nieuwe locatie, aan nieuwe collega's, andere werkwijzen en aan een andere cultuur. Wennen aan veranderingen kost tijd. Soms waren wij te snel in het veranderen en moesten we weer wat stappen terug doen. Ook voor ons was dat ontdekken en leren', reageert WVO Zorg, de moederorganisatie van Scheldehof.
'Natuurlijk zullen er altijd punten van verbetering zijn en zullen er altijd collega's zijn die het ergens niet mee eens zijn of die niet tevreden zijn. Dat mag ook. Kritische geluiden hebben we nodig om verder te verbeteren en te groeien. Echter geldt ook dat wij medewerkers waar nodig aanspreken als zaken niet goed lopen. In de afgelopen jaren hebben we met elkaar gebouwd aan het creÃ«ren van een fijne werkplek en een liefdevol thuis voor bewoners. Een thuis waar bewoners en familie een tevredenheidscijfer van boven de 8.0 aan geven. We herkennen ons niet in het beeld dat in het artikel over Scheldehof geschetst wordt. Een beeld dat gebaseerd is op het verleden en op de mening van met name een groep oud-medewerkers. Een beeld dat niet representatief is voor alle Scheldehof-medewerkers en zeker niet voor (werken in) de ouderenzorg. Wij zijn ons ervan bewust dat er veel uitdagingen in de ouderenzorg zijn. Nu en in de toekomst. Uitdagingen waar wij hard aan werken binnen de Zeeuwse zorg, zodat kwaliteit van zorg nu en in de toekomst gegarandeerd blijft.'