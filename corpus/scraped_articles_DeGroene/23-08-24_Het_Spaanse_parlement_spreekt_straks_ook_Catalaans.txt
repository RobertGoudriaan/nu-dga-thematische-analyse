Het Spaanse parlement spreekt straks ook Catalaans

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
24 augustus 2023
Barcelona -Als er geen rare dingen gebeuren − iets wat je in Spanje nooit helemaal kunt uitsluiten − kan in het Congres van Afgevaardigden naast het Castiliaans binnenkort ook Catalaans, Baskisch en Galicisch gesproken worden. De termen 'historisch' en 'mijlpaal' zijn voor heel wat minder gebruikt. Toch is het vanuit democratisch oogpunt zo logisch als wat. En misschien juist daarom is het zeer omstreden.
De verkiezingen van 23 juli leverden een patstelling op tussen het linkse blok van de zittende premier Pedro Sánchez en het rechtse blok van Alberto Núñez Feijóo. Beide blokken hadden 171 zetels: vijf te weinig voor een meerderheid in het Lagerhuis. De zeven zetels van de onafhankelijkheidspartij Junts per Catalunya van de voormalige Catalaanse premier Carles Puigdemont waren beslissend.
Afgelopen donderdag moest een nieuwe parlementsvoorzitter gekozen worden. Pedro Sánchez toonde zich daarbij weer eens een behendig strateeg. Hij schoof Francina Armengol naar voren als kandidaat-voorzitter.
Armengol, tot voor kort premier van de Catalaans sprekende eilandengroep Balearen, behoort tot de progressieve vleugel van de sociaal-democratische PSOE. Als weinig leiders in de partij is zij gevoelig voor de territoriale verscheidenheid van Spanje. Zij was de uitgelezen persoon om de steun van Puigdemont te vergaren.
En dat gebeurde. Zodat het Lagerhuis in Madrid nu dus voor het eerst sinds de dictatuur van Franco een voorzitter heeft die volksvertegenwoordigers uit Catalonië, Baskenland en Galicië niets in de weg zal leggen als zij in hun eigen taal willen spreken. Armengol vindt dat het parlement de linguïstische verscheidenheid van Spanje moet weerspiegelen.
Waarom heeft het zo lang geduurd? Tenslotte staat het in de grondwet van 1978: de rijkdom aan verschillende talen in Spanje 'zal object zijn van speciaal respect en bescherming'. Maar in de grondwet staat ook dat het Castiliaans de officiele taal is. Het ligt er dus maar aan welke interpretatie je kiest. De rechtse PP en de ultra's van Vox, en ook heel wat leiders van de PSOE, kiezen voor een uitleg die nauwelijks afwijkt van veertig jaar Franco: andere talen dan het Spaans − zij spreken met opzet niet van het Castiliaans − zijn eigenlijk maar irritant. Hun kruistocht heeft bijval gekregen van een juridisch adviseur van het parlement. Het gebruik van andere talen in het parlement zou leiden tot 'weerloosheid' van de eentaligen. Alsof er geen tolken bestaan. En alsof het ondenkbaar is dat een Castiliaans sprekende een andere taal zou leren.