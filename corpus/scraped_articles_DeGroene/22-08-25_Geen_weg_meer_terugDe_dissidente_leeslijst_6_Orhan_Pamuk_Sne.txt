Geen weg meer terug De dissidente leeslijst (6) Orhan Pamuk: Sneeuw

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
25 augustus 2022
Orhan Pamuk schreef metSneeuwzijn eerste politieke roman. Het zorgde ervoor dat de schrijver zich daarna over Turkije moest uitlaten in interviews en dat hij in de problemen kwam.
Toen Orhan Pamuk zijn romanSneeuwaan het afronden was vertelde hij zijn vrienden en uitgever erover. Het was een politieke roman geworden en misschien, opperde de Turkse schrijver, was het verstandig om het aan advocaten voor te leggen. In een interview metThe New York Timeszei hij dat hij zich lange tijd afzette tegen de generatie Turkse schrijvers voor hem wier werk in zijn ogen was wat Nabokov sociaal commentaar noemde. Pamuk geloofde zelf meer in'the grand art of the novel',in de geest van Henry James. Hij vond zichzelf geen politiek persoon.
Sneeuwwas een breuk met zijn eerdere romans zoalsHet zwarte boekenIk heet Karmozijn. Een van de motto's van het boek is de uitspraak van de Franse schrijver Stendhal: 'Politiek in een literair werk is als een pistoolschot tijdens een concert: ongepast maar niet te negeren. We gaan het nu hebben over heel kwalijke zaken.'
Maar zijn uitgever en vrienden wuifden het weg: Pamuk was al zo bekend toen het boek uitkwam in 2002, ook internationaal - hem zouden de Turkse autoriteiten ongemoeid laten, was hun overtuiging. Tot hij het manuscript inleverde en een week later de telefoon ging. De uitgeverij. Ze vonden het een geweldig boek, maar vroegen toch zijn toestemming om het door juristen te laten lezen. Ze waren bang dat het uit de handel zou worden gehaald en met een eerste druk van honderdduizend exemplaren kon de uitgeverij zich dat niet permitteren.
Ka, niet zijn echte naam, is de hoofdpersoon inSneeuw(in het Turks: Kar), overigens geweldig vertaald door Margreet Dorleijn en Hanneke van der Heijden. Hij is een dichter die na jarenlange ballingschap in Duitsland terugkeert naar Turkije voor de begrafenis van zijn moeder en na vier dagen naar Kars gaat, een stad in het uiterste noordoosten van Turkije niet ver van de grens met Armenië. Hij zegt af te reizen om te schrijven over de lokale verkiezingen en over een reeks zelfdodingen door jonge vrouwen die gedwongen worden hun hoofddoeken af te doen. En, zo leren we al snel, omdat Ipek in die stad is, een vrouw die hij nog kent van vroeger. Onderweg naar Kars sneeuwt het.
Het verhaal van Ka wordt verteld door Orhan, die zich op de eerste pagina's introduceert als een oude vriend die al weet 'wat hem in Kars zal overkomen' en die niet alleen zijn voornaam deelt met Pamuk. Hij laat doorschemeren dat hij Ka's dagboeken en aantekeningen heeft en zo zijn verhaal kan vertellen. Dat is interessant en vast óók geen toeval, omdat Pamuk in de lezing die hij hield bij het in ontvangst nemen van de Nobelprijs voor literatuur vertelde over een koffertje met aantekeningen, manuscripten en andere schrijfsels van zijn vader, die hij pas na diens dood mocht inzien.
Sneeuwgaat ook, misschien wel vooral, over het leven in de periferie, over religie tegenover secularisme, zoals vaak in het werk van Pamuk. 'Wat betreft mijn plaats in de wereld - in het leven, net als in de literatuur, was mijn basisgevoel dat ik niet in het centrum stond', schreef hij in zijn Nobellezing. 'In het centrum van de wereld was er een leven dat rijker en opwindender was dan het onze, en met heel Istanboel, heel Turkije, stond ik erbuiten. Vandaag de dag denk ik dat ik dit gevoel met de meeste mensen in de wereld deel. Op dezelfde manier was er een wereldliteratuur, en ook het centrum ervan was heel ver van mij verwijderd. Wat ik eigenlijk in gedachten had, was westerse, niet wereldliteratuur, en wij Turken stonden daarbuiten.'
Kars is inSneeuwTurkije in het klein en de debatten die toen (en nu eigenlijk nog) actueel waren, komen in het boek voor. Want terwijl Ka al jaren niet meer heeft gedicht en het daar in een uithoek van het land ineens weer lukt, zorgt een zware sneeuwstorm ervoor dat de stad drie dagen wordt afgesneden van de rest van de wereld. In die tijd komt hij in contact met een fascistische nationalist, een oud-communist, iemand die wel eens een islamitische extremist zou kunnen zijn, maar ook met gematigde islamieten, jonge Koerden, militairen, de geheime dienst, de politie, en dan hebben we het niet eens gehad over de acteur die een revolutionair blijkt te zijn en een toneelstuk met een staatsgreep combineert, of over de problemen die hij zelf krijgt.
De verwachtebacklashbleef uit na het verschijnen vanSneeuw. 'Het land heeft het boek zelfs serieus besproken', zo liet Pamuk optekenen in hetzelfde interview inThe New York Times. 'De helft van de politieke islamisten en mensen die het leger steunden viel me aan. Aan de ene kant heb ik het overleefd. Er is mij niets overkomen. En in feite werkte het zoals ik had gehoopt. Sommige van die radicale islamisten bekritiseerden het boek met zeer simplistische ideeën, zoals: "Je probeert islamisten te beschrijven, maar je moet weten dat een islamist nooit seks zou hebben met een vrouw zonder te trouwen." Aan de andere kant waren de meer liberale islamisten blij dat in ieder geval de intimidatie waar ze door het Turkse leger aan waren blootgesteld, wordt genoemd.'
De echte problemen voor Pamuk begonnen pas daarna. Als intellectueel in Turkije is het moeilijk om niet op zeker moment in botsing te komen met de autoriteiten. Omdat het in veel van zijn boeken gaat over conflicterende oosterse en westerse waarden, modernisme en secularisme tegenover traditionele gelovigen ging het daar in interviews vaak over - en naSneeuwging het steeds vaker ook over Turkije. Er werd politiek commentaar van hem geëist. Pamuk gaf gehoor 'omdat ik oprecht vond dat de Turkse staat de democratie, de mensenrechten en het land schaadde. Dus deed ik dingen buiten mijn boeken om.'
In een interview met het ZwitserseDas Magazinzei Pamuk: 'Dertigduizend Koerden zijn hier vermoord en een miljoen Armeniërs.
En bijna niemand durft dat te zeggen. Dus doe ik het.' Door die uitspraak werd hij aangeklaagd en voor landverrader uitgemaakt, bij bijeenkomsten van nationalisten werden zijn boeken verbrand en hij vluchtte voor enige tijd uit Turkije. Toen hij terugkeerde voor de rechtszaak zei hij in een interview dat hij de vrijheid van meningsuiting wilde verdedigen, omdat het Turkije's enige hoop was om in het reine te komen met haar geschiedenis.
InSneeuwkomt Ka verder in de problemen als er in deNoordooster Koeriereen artikel verschijnt met de kop: 'Een Goddeloze in Kars'. Er is een dag eerder een voorstelling geweest 'waarin de grote theatermaker Sunay Zaim en zijn gezelschap voor een enthousiast publiek een kemalistisch geïnspireerd toneelstuk opvoerden, dat rust en vrede in heel Kars heeft gebracht'. En toen kwam Ka ten tonele, die weer aan het dichten is geslagen. Volgens de krant droeg de 'zogenaamde dichter Ka een onbegrijpelijk en smakeloos gedicht voor'.
Ka valt daar sowieso op, met z'n jas die zou aantonen dat hij zich niet alleen verheven voelt, maar ook een atheïst is. Hij wordt gewantrouwd, na jaren in het Westen moet hij wel een intrigant zijn. 'In deze tijden, waarin wij, inwoners van Kars, die sinds jaar en dag met dezelfde mentaliteit vreedzaam samen plachten te leven, nu plotseling door buitenlandse krachten tot broederstrijd worden gedreven, en waarin kunstmatig onderscheid wordt aangebracht tussen secularisten en religieuzen, tussen Koerden, Turken en Azeri's, en waarin "het Armeense bloedbad", dat we onderhand toch achter ons dienen te laten, weer opgerakeld wordt, is deze beschamende persoon, die sinds zijn vlucht uit Turkije jaren geleden, in Duitsland woonachtig is, plompverloren als spion in ons midden verschenen. Dit heeft bij de mensen tal van vragen opgeroepen. Is het waar dat deze persoon (...) woorden gebezigd heeft als: "Ik ben een atheïst, ik geloof niet in God, maar toch pleeg ik geen zelfmoord, trouwens - o, gruwel - God bestaat niet"? Dat een intellectueel de draak hoort te steken met al wat heilig is voor de mensen, en God moet loochenen, is dat wat men in Europa onder vrijheid van meningsuiting verstaat? Dat jij leeft op Duits geld, geeft je nog niet het recht het geloof van de mensen hier onder je voeten te vertrappen! Schaam je je er soms voor een Turk te zijn, dat je je echte naam verborgen houdt en, in navolging van buitenlandse mores, de absurde, verzonnen naam Ka gebruikt?'
Het zijn dit soort stukken en ideeën die Ka in gevaar brengen, eigenlijk zoals dat ook met Pamuk zou gebeuren.
Na de recente moordaanslag op Salman Rushdie publiceerdede Volkskranteen opiniestuk van Orhan Pamuk. Hij schreef: 'In de afgelopen twintig jaar heb ik vaak en lang gesproken met schrijvers die doodsbedreigingen hebben ontvangen, vooral van "islamistische" of "islamitische extremisten". En met schrijvers die - om verschillende redenen - bedreigd worden in islamitische landen en door lijfwachten beschermd moeten worden. Ik ben een van hen.'
Toch laat Pamuk zich horen. Dat begon vooral na het verschijnen vanSneeuw,omdat hij zich toen had uitgesproken en niet meer terug kon.