Vaccinaties

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
27 juni 2024
Uit de twee artikelen over de vaccinatie(De Groenevan 25 april) blijkt dat ook op het terrein van de volksgezondheid de overheid steeds meer taken afschuift op lagere overheden of op het bordje van individuele artsen legt.
Inenting tegen besmettelijke ziekten is een integraal onderdeel van de volksgezondheid. Samen met de sociale zorg en het onderwijs zijn het de pijlers waarop de verzorgingsstaat in ons land is gebouwd en voor een goed functioneren daarvan is solidariteit een absolute voorwaarde.
De invoering van maatregelen op al deze gebieden stuitte in de geschiedenis altijd weer op verzet en werd als een aantasting van de privacy beschouwd. Ze kwamen pas tot stand door van bovenaf opgelegde maatregelen, die na aanvankelijke weerstand op den duur werden geaccepteerd en, sterker nog, uiteindelijk werden gezien als onaantastbare rechten! Toen bijvoorbeeld de leerplicht in 1900 met een minieme meerderheid in de Tweede Kamer was aangenomen, was het verzet tegen de wet fel. De impact op het gezinsleven was tenslotte groot en omdat de kinderen niet meer konden werken, lag armoede voor veel ouders op de loer. De protesten verstomden echter al snel, en inmiddels behoort de leerplicht tot een fundamenteel recht van iedere burger. Met de invoering van sociale wetten ging het niet anders. Ook daar hadden tegenstanders aanvankelijk veel bedenkingen. Had de overheid wel het recht om met dwingende voorschriften voor de hele bevolking te komen? In onze tijd is het recht op sociale zorg echter uitgegroeid tot een plicht van de overheid. En voor alle burgers geldt de plicht om eraan bij te dragen.
Dit geldt net zo goed voor de volksgezondheid. Alle mensen hebben immers het recht op afdoende bescherming tegen levensbedreigende ziekten.
En bij dit recht horen plichten. Zoals de plicht tot inenting tegen besmettelijke ziekten, die door de overheid aan alle burgers moet worden opgelegd.
ALBERT KORT,Kapelle
Jan Rothuizen