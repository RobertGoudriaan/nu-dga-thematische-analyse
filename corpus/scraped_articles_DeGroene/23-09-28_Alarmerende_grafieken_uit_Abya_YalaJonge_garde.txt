Alarmerende grafieken uit Abya Yala Jonge garde

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
28 september 2023
Film en borduurwerk als tegengif: in het werk van Ana Bravo Pérez gaat het vaak om onderdrukking. Nu heeft ze een 'antimonument' gemaakt om de zusters in Colombia te herdenken.
Tijdens een internationaal congres in 1992 voor de inheemse volken van het continent dat in het Westen Latijns-Amerika wordt genoemd, besloten de aanwezigen voortaan de naam Abya Yala te gebruiken. Latijns-Amerika is immers een Europese, koloniale naam. De kunstenaar Ana Bravo Pérez gebruikt de naam Abya Yala vaak. Dat ze de landsnaam Colombia liever niet noemt, is ook te begrijpen - met Christoffel Columbus begon het geweld. Ze is geboren in Pasto, een regio waar veel bewoners vanwege het delven van goud en andere grondstoffen verjaagd worden uit hun land. Na het vredesakkoord met de Farc, eind 2016, strijden de grote bedrijven tegen de bevolking om zeggenschap over het land. Zeker duizend sociale leiders zijn sindsdien vermoord, vertelt Pérez in Utrecht. Hoofdzakelijk vrouwen.
Bij een demonstratie bij het Internationale Strafhof in Den Haag in 2019 om aandacht te vragen voor de moorden was Pérez onder de indruk van de hoeveelheid aanwezige vertegenwoordigers van de Colombiaanse diaspora. Eén groep vrouwen, die uit Parijs bleek te komen, trok haar aandacht: deze vrouwen droegen een lang banier waarop ze onder elkaar de namen hadden geschreven van vijfhonderd slachtoffers.
Met curator Joram Kraaijeveld ontwikkelde Pérez vanaf 2021 een voorstel voor een 'feministisch, dekoloniaal antimonument' voor deze slachtoffers. Het concept van het antimonument komt uit Duitsland, en ontstond als een reactie tegen officiële, vanuit de regering neergezette Tweede-Wereldoorlogmonumenten. In Abya Yala kreeg het 'antimonumento' een speciale betekenis: het zijn meestal politiek gekleurde installaties die tijdens demonstraties op pleinen worden geïnstalleerd.
Pérez organiseerde meerdereminga's:bijeenkomsten van vrienden, bondgenoten en buren om aan een gezamenlijk doel te werken. Onder de titelEmbroidering for Our Sisterskwamen deelnemers meermalen samen om textielwerken te maken voor het monument. Persoonlijke, emotionele verhalen die hun herinneringen levend maakten, werden gedeeld.
Het gaat in Pérez' kunst vaak over onderdrukking en de trauma's die daardoor ontstaan, nadrukkelijk zonder het geweld opnieuw in beeld te brengen. Pérez studeerde aan de Nederlandse Filmacademie in Amsterdam en gebruikt vaak analoge film in haar werk. Ook nu, in de installatie die in het Utrechtse kunstinstituut Casco is te zien, speelt de 16mm-film een belangrijke rol. Het medium was eerder het materiaal van antropologen en zogenaamde ontdekkingsreizigers, Pérez gebruikt het nu als tegengif.
In de eerste tentoonstellingszaal klinkt het geluid van een ratelende filmprojector en snerpende muziek. In de ruimte staat de projector gericht op geweven witte stof in de vorm van een boom, de film wordt geprojecteerd op de kruin van de boom. De stof komt van een onafhankelijke, traditionele weverij uit het bedreigde gebied en is speciaal voor dit werk in deze vorm geweven.
In de geluidloze zwart-witfilm, die draait in eenloop,zien we een tiental vrouwen van alle leeftijden een ceremonie verrichten. Op de achtergrond staan de blokkendozen van het Internationaal Strafhof. De vrouwen dansen, bewegen in een kring, stellen planten en kaarsen op. Gelijktijdig zwiepen ze met de witte doeken die ze in hun handen hebben. Het zijn de doeken die ze tijdens de minga's geborduurd en geverfd hebben.
Met het deel van de film dat op dat moment niet geprojecteerd wordt, gebeurt iets bijzonders. Pérez ontwikkelde samen met technici een parcours voor de filmband zodat die op de muur de lijn van een alarmerende grafiek vormt. In de eerste zaal toont die in 62 meter film het verlies van het tropische regenwoud sinds 1850, in de tweede zaal vormt 260 meter film een grafiek van het aantal vermoorde landverdedigers sinds het jaar 2000.
In de tweede ruimte is het stil, op het ratelen van de filmband na. Steeds houdt een vrouw de banier op waarop een naam staat geborduurd van een vermoorde vrouw, één minuut lang. Het filmbeeld van het witte doek, de korrels van de film en de structuur van het doek waarop de beelden worden geprojecteerd, versterken elkaar. Ana Lucia Bibiscus, Magdalena Courbana, Carmen Ofelia Cumbalaza en nog dertien anderen krijgen ieder een minuut stilte. Erna, in de volgende ruimte, zien we de echte doeken. Met liefde en zorg geborduurd, geverfd en hooggehouden.
De laatste film toont opnieuw de groep vrouwen, nu lezen ze de namen hardop. De banieren zijn omslagdoek, troost en protestvlag tegelijk. De titel van het antimonument,If We Remain Silent,komt van een citaat van een van de vermoorde sociale leiders. Ze zei: 'Als we zwijgen, zullen ze ons vermoorden. En als we spreken, ook. Dus laten we spreken.' Dankzij dit antimonument is de pijn voelbaar en hoorbaar, het hardste resoneert hun veerkracht.
'Als we zwijgen, zullen ze ons vermoorden. En als we spreken, ook. Dus laten we spreken'
Ana Bravo Pérez,
If We Remain Silent,
tot 22 oktober in Casco Art Institute, Utrecht,https://casco.art
Ana Bravo Pe ́rez | Filmstill uit If We Remain Silent, 2023