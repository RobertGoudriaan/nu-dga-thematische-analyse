Spoken Kroniek van kunst&cultuur

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
6 maart 2025
KUNST Notes on Hapticity
Bij het binnentreden van de expositieruimte Nieuwe Vide stuit de bezoeker op een grijze wand, die vervolgens weer uitkomt op een grijze wand. Het is een obstakel opgeworpen door Kees van Leeuwen, of wellicht is het een ingreep, maar net hoe je het opvat, die je verwachtingen voor en van de ruimte onderuithaalt.Ceremony for spaceluidt de titel. Na dit labyrintische hoekje stuit de bezoeker op oude landkaarten die deels aan het zicht onttrokken zijn door kneuterige jarenzeventiggordijnen, een vervreemdend en ook wel komisch contrast.
Van Leeuwen is naar eigen zeggen gefascineerd door atoombunkers en refereert met deze installatie onder meer aan geopolitiek die op dergelijke plekken werd beslist. De zaaltekst stipt veel onderwerpen aan, van de koloniale geschiedenissen die niet in 'het collectieve geheugen worden erkend' (wat wellicht de positie van de maker verraadt) tot aan 'nieuwe manieren van kijken' en is hierdoor eerder wat belemmerend dan verhelderend, voor het ervaren van een installatie die de notie van eenplekverkent.
'Re-viewing Sites of Preservation.'
Een weinig aansprekende titel, maar de kleine expositie brengt zeker wel verwondering en verdieping. Notes on Hapticity (N.O.H) bestaat sinds 2023 uit de kunstenaars Hannah Dawn Henderson, Elena Kostenko en Kees van Leeuwen. Van Kostenko hangt er in de laatste ruimte een groot werk,Capucine.Het lijkt net een wandkleed, deze 'muur sculptuur'. Of een tot pixels geabstraheerde close-up van vuur. Het blijken honderden vierkantjes van klei, geglazuurd in tinten oranje en rood, met metaaldraad aan elkaar bevestigd tot een glooiende sculptuur. De tegeltjes zijn vervaardigd van lokale klei, waar een uitvoerig proces van verzamelen en testen aan voorafging. In de tuin die de kunstenares ondertussen probeerde aan te leggen in Bretagne, waarnaartoe ze vanuit Nederland verhuisde, overleefde alleen de Oost-Indische kers - vandaar de kleur.
Van Hannah Dawn Henderson, die veel met tekst werkt, zijn er in de middelste ruimtes, drie werken. Haar essayThe Archive who Breathesverkent op verfrissende wijze de mogelijkheden van het essay, een in zichzelf poreus en flexibel genre, en werpt daarbij vragen op over de relatie tot een lichaam en een archief. Henderson drukt tekst ondersteboven, diagonaal, schematisch af op blauwe doeken die in de ruimte hangen en van twee zijden te lezen zijn. Maar helemaal leesbaar zijn ze niet, dan zou je de doek moeten pakken en telkens moeten draaien, er wellicht een vergrootglas bij halen.
In de aangrenzende ruimte is een korte film te zien die aansluit bij deze thematiek van het archief. Inmetrics of a temporary dwellingzijn vier 'spoken' aan het woord, die reflecteren over de noties van archiveren, de mechanismen van uitwissing en uitbuiting die eraan ten grondslag liggen. De film wankelt af en toe een beetje, maar levert ook een effectieve soundtrack en beklijft wanneer een 'spook' observeert dat het geweld van antropologische fotografie niet alleen het moment van vastleggen behelst, maar iedere keer dat die foto opnieuw wordt bekeken.
Fabienne Rachmadiev
Notes on Hapticity- Re-viewing Sites of Preservation.Nieuwe Vide, Haarlem
Nieuwe Vide / Bogdan Bordeianu | Kees van Leeuwen, Ceremony for Space, 2025