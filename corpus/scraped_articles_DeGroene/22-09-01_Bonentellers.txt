Bonentellers

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
1 september 2022
Krachtig interview met Elizabeth Popp Berman door Ewald Engelen inDe Groenevan 11 augustus over nog onderbelichte aspecten van de neoliberale golf van de latere twintigste eeuw en de vroege 21ste, waar ik me graag bij aansluit. Ik heb echter nog twee vragen.
Popp Berman stelt in het interview dat ze met haar minder polemische aanpak wilde voorkomen dat ze opgesloten zou raken in het 'academische reservaat van de progressieve maatschappijkritiek'. Hoezo: reservaat en opsluiten? Als de kwaliteit van je boek en de reikwijdte ervan groot genoeg, uitdagend en aansprekend zijn, dan barst je vanzelf uit de heiningen van dat reservaat. Gelukkig roept Popp Berman met haar ingetogener aanpak genoeg op om Engelen tot dit artikel te brengen.
Daarnaast zouden de kosten-batenanalyses van de economen een inherent conservatisme in zich bergen dat niet te verenigen is met ingrijpende maatschappelijke veranderingen. Dat de huidige economie als discipline overwegend conservatief ingesteld is, lijkt me inderdaad onbetwistbaar.
Maar ook voor de ingrijpende maatschappelijke agenda van noodzakelijke ingrepen en veranderingen zal men de kosten en de baten moeten afwegen. Is dat dan inherent conservatief? Dat hoeft niet. Het gaat er vooral om wat je meerekent. Dat betekent dus juist die dingen meenemen die tot nog toe zozeer buiten beeld bleven, dus alles wat te maken heeft met de ecologische voetafdruk van beleid, producten en bouwprojecten in de breedste zin. Dat is de progressieve uitdaging: het domweg beter te doen.
Terecht benoemt Popp Berman de noodzaak van een ander, progressief politiek ﬁlosoﬁsch verhaal, mede gebaseerd op structurele machtsanalyses die de huidige economentaal te buiten gaan en niet uit te ruilen zijn tegen andere waarden. Engelens instemming daarmee is zeer terecht. Maar juist dat progressieve verhaal mag best voor een deel stoelen op polemisch getinte analyses en breed opgezette analyses van kosten en, niet te vergeten, baten. Er zijn immers al voldoende analyses die aangeven dat de noodzakelijke maatschappelijke veranderingen aangaan veel meer opbrengt dan daar steeds maar van af blijven zien.
JAAP WALING
U kunt uw ingezonden brief van maximaal 400 woorden sturen naargroene@groene.nl