O mijn god! Arme Dave! Dichters&Denkers

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
27 juni 2024
No Way Outvan Tim Shipman enCaledonian Roadvan Andrew O'Hagan zijn typische tijdgeestboeken over het zelfbedrog van de Britse politiek-culturele elite.
Laat in zijn levenvond Roland opnieuw liefde. Gebeurtenissen in zijn jeugd trokken als een anker aan hem, hij werd ouder met de jaren maar niet volwassener. En toen kwam dus Daphne. Die hij al kende van vroeger, toen ze nog met ene Peter Mount getrouwd was. Dat huwelijke strandde, en nu opeens, ouder en wijzer, keken zij en Roland elkaar aan. Ze waren allebei begin zestig, hun kinderen uit huis. Ze kusten en zij liep naar de keuken om een fles champagne te halen.
Zo dus! Het overviel Roland hoe makkelijk het was, om gelukkig te zijn: maak een keuze en handel ernaar. Dat is de les!
En dan, nog geen decennium later, loopt Roland met haar urn in zijn handen over de ruwe bergkammen van het Engelse Lake District. Het was een liefde waarop hij niet had gerekend, en dus een verdriet waarop hij zich niet had voorbereid. Kanker, niets tegen opgewassen. Haar urn stond al jaren in hun huis. Aanvankelijk kon hij niet besluiten haar te verstrooien, en hoe langer hij wachtte, hoe zwaarder de urn begon te wegen; kon hij het aan om dat verdriet weer te voelen?
Ja dus. Roland, inmiddels in de zeventig, redt het naar de brug over de rivier de Esk waar hij en Daphne vakanties hadden doorgebracht. En dan ziet hij, iets verderop, een eenzame wandelaar verschijnen. Uit een voorgevoel pakt hij zijn verrekijker: verdomd, Peter Mount, Daphne's eerste, ploerterige echtgenoot, komt op brogues door het oneffen landschap aangestruikeld.
Het is niet eens de ontknoping van Ian McEwans meesterlijk menselijkeLessen(De Harmonie, 2023), maar wel een van de raarste momenten. Peter wist dat Roland die dag Daphne's as ging verstrooien. Peter was ontelbaar vaak vreemdgegaan in zijn huwelijk met Daphne, hij had haar mishandeld, voorgelogen, financieel uitgeput, maar 'omdat hij haar eerder kende' eist hij het voorrecht op om haar as te verstrooien.
'Een volle minuut stonden ze daar zo, twee oude mannen aan de oever van de Esk. Geen ander geluid dan het ruisen van het water. Geen vogelgezang. Geen wandelaars die voorbijkwamen en dit tafereel verbijsterd aanzagen.'
Wat volgt is een net zo pijnlijk als hilarisch handgemeen tussen twee zeventigers. Voor die arme Roland is het exemplarisch; niets in zijn leven gaat vanzelf. Over Peter zegt het iets anders.Lessenis een roman die zich afspeelt gedurende de naoorlogse geschiedenis van Groot-Brittannië, en McEwan gebruikt de figuur van Peter Mount om politiek commentaar te geven: Peter is een agressieve, bedriegende echtgenoot, een afwezige vader, een ondernemer die aan de schaduwkant van de wet zijn geld binnenharkt. Maar dat geld vervolgens ook doneert aan de Conservatieve Partij. En dus is hij inmiddels verheven tot Lord Peter Mount. De les is niet te missen: politiek draait al lang niet meer om morele waarden, maar om geld.
Maar waarom wil Lord Peter Mount zo nodig Daphne's as verstrooien? Nota bene van een vrouw die hij besodemieterde? Het antwoord is waarschijnlijk dat hij de as helemaal niet wil verstrooien. Hij wil het soort man zijn dat de as verstrooit. Hij wil zichzelf wijsmaken dat hij diep vanbinnen een nobel figuur is, trouw aan de mensen van wie hij ooit hield. Hij wil een man zijn die ergens bij hoort. Hij moet en zal zichzelf als gentleman zien.
Nog meer dan dat geld voorrang heeft over moraal, belichaamt Peter Mount de les dat de politieke klasse wordt gedreven door de dringende, wanhopige behoefte tot zelfbedrog. Natuurlijk zijn er uitzonderingen te bedenken, maar de laatste tien jaar, waarin de Britse politiek werd gedomineerd door een Conservatieve Partij in oorlog met zichzelf, ontstond er zeker onder Conservatieven de behoefte zich Britser voor te doen dan ze waren, traditioneler, meer lokaal.
In zekere zin kun je zeggen dat Theresa May de voorzet gaf. Nu is May nooit een toonbepalende ideoloog geweest, maar niet lang nadat ze premier werd gaf ze een speech op het partijcongres van 2016 waarin ze een tegenstelling schetste die nog steeds resoneert. Aan de ene kant deanywheres- de internationaal denkende, kosmopolitischeremain-stemmers, werkzaam in de media, voor multinationals, op de universiteit. Aan de andere kant desomewheres- de 'gewone man' die graag zijn leven lang woont en werkt in het dorp waarin hij is geboren, Engeland 'op één zet' en dusleavestemde.
De ironie was dat May zelf eenremainerwas, maar ze schaarde zich behendig aan de kant van desomewheresmet de inmiddels beruchte oneliner:'If you believe you're a citizen of the world, you're a citizen of nowhere.'Het gevolg was dat er een politiek discours ontstond waarin iedere brexiteer zich meer dan wat dan ook wilde afficheren als een somewhere - terwijl zij daar feitelijk te elitair voor waren.
Deze tegenstelling loopt als een rode draad doorNo Way Out,inmiddels het derde journalistieke Brexit-boek van Tim Shipman, de voormalige politiek commentator vanThe Sunday Times. Shipman beschrijft politieke klasse als mannen - enkele vrouwen - in dure maatpakken die zich in stadspaleizen door bedienden familiezakken Haribo laten brengen. Ministers die deftige speeches over patriottisme geven, en vervolgens als kinderen ruziemaken wie waar in het privé-vliegtuig mag zitten. Kinderen die doen of ze volwassenen zijn.
De partij kwam steeds meer in handen van figuren als Jacob Rees-Mogg, die inderdaad zo Brits als een bolhoed lijkt, met zijn uitgestreken gezicht en zijndouble breastedkrijtstreep. Maar als je daar voorbij kijkt zie je dat hij zijn vele miljoenen binnenhaalde bij internationaal opererende hedgefunds en bij de media. Idem Boris Johnson: een Eton-jongen, Oxford-student, Churchill-o-fiel. In werkelijkheid was hij een habitué van jetset-feestjes van Amerikaanse en Russische miljonairs, brak hij talloze formele en informele tradities en toonde hij verdomd weinig respect voor - het epicentrum van de Britse traditie - de koningin.
(Denk niet dat Johnsons stemmers diens leugens en tekortkomingen niet zien, schrijft Shipman, ze vinden ze juist geruststellend. Kiezers hebben namelijk geen hekel aan amorele rijke stinkerds, die bewonderen ze bewust of onbewust. Aan wie ze een hekel hebben zijn deprofessionals- advocaten, academici, technocraten die hun voorschrijven hoe ze zich moeten gedragen.)
Eerst publiceerde ShipmanAll Out War(2016), over de aanloop en nasleep van het referendum, daarnaFall Out(2017), over desnap electionwaarmee May haar meerderheid wilde vergroten, maar die juist verloor.No Way Outwerkt toe naar Mays onvermijdelijke val in 2021. Snel geschreven, weergaloze boeken, want Shipman is een weergaloos chroniqueur. Niet zozeer omdat hij zo vilein en vaak grappig schrijft - daar bestaat een lange Britse traditie van - maar wel omdat hij zo idioot goed ingelicht is. Hij is een vlieg op de muur in kamers die nagenoeg waterdicht zijn. InAll Out Warbeschrijft hij bijvoorbeeld hoe een van de leave-voormannen, Michael Gove, op de avond van het referendum bijtijds naar bed was gegaan en door zijn vrouw moest worden wakker gemaakt om de uitslag te horen. Die was perplex - het was nooit bedoeling van Gove dat leave zou winnen. In hun slaapkamer citeerde Gove's echtgenote Michael Caine inThe Italian Job,die na een enorme explosie in de misdaadklassieker roept:'You were only supposed to blow the bloody doors off!'
Shipman beschrijft ook hoe Boris Johnson de volgende ochtend in rugbytrui en pyjamabroek in shock toekijkt hoe David Cameron zijn aftreden bekendmaakt: 'O mijn god, o mijn god', roept Johnson, 'arme Dave. Arme Dave. Dit is vreselijk.'
De scènes laten twee dingen zien. Ten eerste dat Johnson en Gove en co niet in de Brexit geloofden, dat ze nooit verder dan die keuzeavond hadden gepland. Ze gebruikten het referendum zuiver opportunistisch om zichzelf politiek te profileren. Maar ten tweede dat zijn bronnen de hoofdrolspelers zelf moeten zijn. De Goves in hun slaapkamer, Johnson aan het ontbijt - daar waren geen derden bij.
OokNo Way Outbegint met zo'n scène a deux, waarbij de bron een van de twee moet zijn. Het is december 2017 als Theresa May in haar werkkamer door haarchief of staff,Gavin Barwell, naar de definiërende beslissing van haar premierschap wordt geleid. Verder is er niemand aanwezig. Barwell zegt dat May twee keuzes heeft: of ze onderhandelt met de EU en zorgt ervoor dat er geen harde grens komt tussen Ierland en Noord-Ierland. Of ze zegt tegen de EU dat die kan doodvallen. Als je de politieke steun van de populaire radicale vleugel van je partij wil behouden, moet je niet onderhandelen, zegt Barwell. Als je wil doen wat het land helpt, moet je wel onderhandelen.
May kiest voor onderhandelen en zet zo haar ondergang in gang. Want brexiteers als Johnson kunnen niet meer terug. Ze hebben hun carrière eraan te danken dat ze remainers voor landverraders uitmaken, en moeten dus elke mogelijkheid dat de Brexit een compromis met de EU wordt dwarsbomen om geloofwaardig te blijven.
(Dit heeft ertoe geleid dat bij de eerste televisiedebatten tussen Rishi Sunak en Keir Starmer de afgelopen weken de Brexit de doodgezwegen olifant in de kamer was; het referendum definieerde het afgelopen politieke decennium, maar niemand kan er nog garen bij spinnen. Starmer kan niet zeggen dat het dom was, omdat hij de leave-stemmers niet wil beledigen; Sunak kan niet zeggen dat het land nu de vruchten plukt van de scheiding, want dat plukt het simpelweg niet.)
Zelfs als Shipman sympathie heeft voor Mays onmogelijke positie, ziet hij haar ook als de wegbereider voor Johnson. Haar klerkerigheid gaf ruim baan aan zijn bravoure. Ze miste de emotionele intelligentie, de charme, de vleierijtjes die je in huis moet hebben om EU-diplomaten te bezweren en radicale partijgenoten loyaal te houden. Ze verwachtte dat notoir onbetrouwbare collega's zich opeens aan afspraken zouden houden, met als gevolg dat haar kabinet een draaideur werd van opstappende ministers en onhandige benoemingen. Zo beschrijft Shipman hoe Chris Grayling per tweet wordt aangekondigd als nieuwe voorzitter van de Conservatieve Partij, maar dat de tweet toch weer wordt teruggetrokken - waardoor Grayling precies 27 seconden voorzitter was.
Die gespleten persoonlijkheid van een Groot-Brittannië dat zich traditioneel en lokaal voordoet, maar in feite internationaal en modernistisch is, zette onderzoeksjournalist Oliver Bullough centraal in zijn slimme boekDe butler van de wereld(Thomas Rap, 2022). Bullough richtte zich niet op politici, maar op instituties. Zijn theorie: terwijl het Britse rijk verkruimelde, boorden de banken, de kostscholen, de topuniversiteiten, de kleermakers, de makelaars, een nieuwe clientèle aan. Hun producten leken op en top Britse waarden uit te stralen, maar ze vielen juist in de - Russische, Chinese, Saoedische - handen van klanten die de waarden niet deelden. Zo werd de Britse traditie uitgehold.
Zou Andrew O'HaganDe butler van de wereldgelezen hebben? Vast. Of anders heeft hij gewoon de vinger aan de pols. O'Hagan is een van de huisessayisten van deLondon Review of Books,is breed belezen, altijd scherp. In zijn net verschenen ambitieuze romanCaledonian Roadheeft hij eenrunning gagmet zijn personage Yuri Bykov, de zoon van oligarch Aleksandr Bykov. Yuri heeft aan Oxford gestudeerd, geniet ervan om langs het Ritz te lopen omdat Evelyn Waugh daar altijd naartoe ging, leert Shakespeare uit zijn hoofd, want 'dat hoort een echte Engelsman te kennen' - en ondertussen runt hij een internationaal drugs- en mensensmokkelnetwerk. 'Dat u zich naar Dover ijlt!' stuurt hij een smokkelaar aan. 'Ik ben as waar ik ooit vuur was', zegt hij als zijn vader hem pips noemt. Shakespeare in handen van oligarchen.
Hoofdpersoon inCaledonian Roadis Campbell Flynn, die in de eerste alinea wordt beschreven als 'een lange, knappe man van tweeënvijftig, een vat buskruit in een maatpak van Savile Row, een man die geloofde dat zijn jeugd zo ver achter hem lag dat hij daar niets meer van te vrezen had. Hij had geheimen en zorgen, maar door het taxiraampje zag hij de kathedraal van St. Paul op Ludgate Hill stralen en de engelen van Londen stonden aan zijn kant.'
Flynn zou straalgelukkig moeten zijn; hij is hoogleraar, zijn zelfstandige, slimme vrouw is therapeut, ze vrijen nog steeds direct wanneer ze een hotel binnenkomen, zijn dochter is model, zijn zoon dj, zijn boek over Vermeer is een bestseller, zijn essay inThe Atlanticis veelbesproken, en nu heeft hij een hippe acteur zover gekregen het gezicht te worden van zijn boek over mannelijkheid -Waarom mannen huilen in hun auto. Weer een onvermijdelijke bestseller.
Maar hij is niet gelukkig. Een van die redenen is geld. Het kost wat om een leven in Londen te leiden, met een lidmaatschap van een herenclub, diners, een huis in en een huis buiten de stad. Ooit hoorde de vanzelfsprekendheid van geld bij Flynns maatschappelijke positie, maar ook dat is passé. Oliver Bullough beschrijft inDe butler van de wereldhoe al die ogenschijnlijke typische Britse producten - huizen aan Hampstead Heath, opleidingen Cambridge en Oxford - in internationale handen vallen, waardoor ze steeds duurder worden en dus voor een steeds kleiner percentage Britten betaalbaar.
(Overigens is dit iets waar voormalig Member of Parliament Rory Stewart op wijst in zijn memoiresOp het scherpst van de snede(Prometheus, 2024): dat verrassend veel parlementariërs Londen niet kunnen betalen. Ze slapen in goedkope hotels, soms zelfs op hun kantoren. Ook dit is een recept voor rücksichtsloos carrièrisme: alleen door een ministerschap kom je richting het grote geld, en je wordt alleen minister als je politiek niet vanuit je principes bedrijft, maar vanuit een realpolitieke loyaliteit aan de man of vrouw die op dat moment je partijvoorzitter is. Stewart geeft, net als Shipman, het voorbeeld van een minister die omdat de premier dat wilde tegen zijn eigen wetsvoorstel stemde.)
De andere reden waarom Flynn niet gelukkig is, is die gespleten identiteit. Thuis heeft hij een schilderij hangen van Schotse armoede. Zijn jeugd. Zijn moeder was naaister. Nu dineert hij met hertogen. Zijn oudste vriend is winkelmagnaat, weliswaar eentje die in een brandend schandaal is verwikkeld. Hij kent oligarchen, want zijn kinderen zaten bij hun kinderen op school. Uit een soort loyaliteit naar zijn jeugd begint hij een vriendschap met een student, Milo, de zoon van een taxichauffeur. Wat hij niet weet is dat Milo een hacker is, doelgericht Flynns leven infiltreert en naar zijn hand zet. Het is een persoonlijke vendetta, tegen het geld dat Londen onmogelijk maakt en dat hij verantwoordelijk houdt voor de vroege dood van zijn moeder. En net zozeer gericht op Conservatieven als op links-liberalen zoals Flynn, want, denkt Milo, uiteindelijk drinken ze van dezelfde champagne.
Caledonian Roadis door meerdere critici vergeleken met het werk van Tom Wolfe(Bonfire of the Vanities)en dat is logisch. Ook dit is een zeitgeist-boek, een boek dat schreeuwt: DIT IS GROOT-BRITTANNIË ANNO NU. Zijn personages zijn hacker, Member of Parliament, Lord, hertog, oligarch, uitgever, drillrapper, columnist, milieuactivist, erfgename van een fortuin verdiend met chutney. Maar O'Hagan is zachter dan Wolfe, subtieler, en dus grappiger en menselijker. Hij schrijft roerend over oude huwelijken, over vaders en zonen. Het leest licht en moeiteloos.
Mooi is het hoofdstuk waarin Flynns zoon Angus, de dj, hem voor zijn verjaardag naar IJsland vliegt om te gaan eten in een restaurant waar maar veertig mensen passen en waar een geweldige curry wordt geserveerd. Maar in IJsland draait niets om wat zijn vader wil. Angus bepaalt waar ze eten, Angus laat zijn ouders toekijken hoe hij als dj wordt toegejuicht, Angus heeft amper tijd voor ze. Flynn ontploft op de dansvloer: 'Alles is een vitrinekast ten gunste van jou, en er is niets waar je echt warm voor loopt, behalve dan andere mensen die voor jou warmlopen.'
Heel raak gezegd, al denk je als lezer tegen die tijd: geldt dit ook niet voor jou, Flynn? Is de breuklijn in zijn hart niet dat hij aan de ene kant zich de schuwe jongen uit Schotland waant, maar aan de andere kant de niet te stillen aandachtsgeilheid van de politiek-culturele elite in Londen heeft? Is je woede geen zelfbedrog?
Dat hippe restaurant in IJsland is de punchline van een goede grap (een van de vele) van O'Hagan. 'De enige plek ter wereld waar je nu Indiaas zou moeten eten', zegt de tergend hippe Angus. Zijn zus trekt een gezicht: 'Heel India inbegrepen? Een land met meer dan 1,4 miljard inwoners, Angus?' Waarop Angus zegt: 'Ach, wat zou het. Nergens is meer ergens, zusje.'
Nowhere is anywhere any more, sis. Misschien is dat de toekomst van desomewheres versus anywheres-tegenstelling. Dat de kinderen van de elite de illusie van hun ouders al lang hebben opgegeven.
De les is niet te missen: politiek draait al lang niet meer om morele waarden, maar om geld