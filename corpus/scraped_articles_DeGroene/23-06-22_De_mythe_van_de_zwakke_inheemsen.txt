De mythe van de zwakke inheemsen

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
22 juni 2023
In zijn stuk over de tentoonstellingSomeone Is Getting RichinDe Groenevan 14 juni schrijft Koen Kleijn: 'Toen Nederlandse avonturiers bijvoorbeeld vaste voet aan de grond kregen in Brazilië en ze zich in de lucratieve productie van suiker wilden begeven, ontbrak het ze aan personeel. Lokale arbeiders bleken niet tegen het werk bestand.'
Hiermee verspreidt ook Kleijn een dubieus discours dat al eeuwen oud is. De personen die hij lokale arbeiders noemt, zijn de oorspronkelijke bewoners van Brazilië, de inheemsen, door Europeanen toen indianen 'benaamd'. De inheemsen zijn jammer genoeg niet met een sollicitatiebrief in de hand gaan solliciteren op de suikerplantages, maar de kolonisten probeerden hen met geweld tot slaaf te maken op hun plantages. Verzet daartegen bekochten de inheemsen met de dood.
Wat verder het werk deed om de oorspronkelijke bewoners van de Amerika's te decimeren, was het feit dat deze groep niet gewend was te leven met boerderijdieren. Dat waren de Europeanen wel. Het intensieve contact van Europeanen met deze dieren had gemaakt dat bacteriën en virussen op hen waren overgesprongen. Daardoor hadden zij een betere weerstand tegen infectieziekten als griep, pokken en mazelen. Net als met Covid-19 zonder beschermende maatregelen en later het intreden van het vaccin in onze tijd, leidde die ziekten toen tot massale sterfte onder inheemsen. Europeanen waren zich hiervan bewust en het is bekend dat ze soms besmette dekens uitdeelden aan inheemsen om hen zo uit te roeien.
HENNA GOUDZAND NAHAR
Jan Rothuizen