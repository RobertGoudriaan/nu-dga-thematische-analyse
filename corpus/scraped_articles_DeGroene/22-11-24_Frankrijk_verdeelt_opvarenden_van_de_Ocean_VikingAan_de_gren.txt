Frankrijk verdeelt opvarenden van de Ocean Viking Aan de grens

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
24 november 2022
'Humanitaire plicht' heette het Franse gebaar om op 11 november de Ocean Viking met 234 migranten na een drie weken durende zoektocht in de marinehaven van Toulon te laten aanmeren. De aanhang van de radicaal-rechtse partij Reconquête overwoog in rubberbootjes het reddingsschip van SOS-Méditerranée onder luid protest binnen te halen 'om de migranten bang te maken'.
Hun leider Éric Zemmour achtte het verstandiger zich te haasten naar de ruim tweehonderd migranten, opgesloten in een vakantiecomplex - 'wél uitzicht op zee, geen zwembad,' aldus de commentaren - en de genereuze opvang in een persconferentie een 'zeer ernstige en historische gebeurtenis' te noemen. Marine Le Pen opteerde voor de variant: 'Een dramatisch signaal van laksheid.' De radicaal-rechtse Le Pen was al geënerveerd na de schorsing van een partijgenoot die tijdens het pleidooi van het zwarte parlementslid Bilongo voor opvang van de Ocean Viking riep dat deze 'terug naar Afrika' moest. De opmerking zou volgens Le Pen het reddingsschip gelden en niet de afgevaardigde van het linkseLa France Insoumise.
In een week werden Le Pen en consorten op hun wenken bediend toen minister van Binnenlandse Zaken Darmanin bekendmaakte dat 123 migranten van de Ocean Viking de toegang tot Frankrijk is geweigerd en het overige deel merendeels wordt overgeplaatst naar andere EU-lidstaten. Diezelfde week werd het welwillende Franse vluchtelingenbeleid opnieuw doorgeprikt toenLe Mondeberichtte over de 'humane hulp' tijdens de schipbreuk een jaar terug waarbij 27 migranten in het Kanaal verdronken. Na herhaalde noodoproepen verwees de Franse kustwacht de over de telefoon om hulp schreeuwende vluchtelingen naar de Britse collega's. De opblaasboot bevond zich immers in Engelse wateren. De dode lichamen werden nadien opgevist in de Franse wateren. Het recente Brits-Franse besluit om langs het Kanaal extra politie in te zetten, om de vluchtelingen de oversteek vanuit Frankrijk te beletten, zal volgens ingewijden onvoldoende zijn om de vijftig kilometer lange kuststrook dag en nacht te bewaken.
Inmiddels zijn 26 minderjarige Eritreeërs uit de opvang in Toulon ontsnapt en heeft het Hof van Aix-en-Provence bepaald dat de meeste migranten van de Ocean Viking niet mogen worden vastgehouden in het vakantiepark.
Het aantal in 2022 getelde doden en vermisten aan de buitengrenzen van Europa, volgens het Missing Migrants Project (IOM): 2787