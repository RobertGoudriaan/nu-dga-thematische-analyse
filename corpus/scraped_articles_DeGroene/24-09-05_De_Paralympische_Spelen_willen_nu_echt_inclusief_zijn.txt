De Paralympische Spelen willen nu echt inclusief zijn

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
5 september 2024
Parijs -'We wilden vooral niet paternalistisch zijn of medelijden uitstralen en hebben dit samen met het paralympisch comité georganiseerd', zei voorzitter Tony Estanguet aan de vooravond van de Paralympische Spelen op Radio France Inter. De chaotische scène bij aanvang van de openingsceremonie tussen atleten mét en zonder beperking verbeeldde de'strict society'versus de'creative gang',betoogde artistiek leider Thomas Jolly vervolgens. De afsluiting verbeeldde het grote wij-gevoel: alle atleten - al dan niet met beperking - gekleed in het wit, vierden onder de klanken van de evergreenBorn to Be Alivedat 'samen alles mogelijk is'. In diezelfde lijn trok zanger Lucky Love tot slot zijn blouse uit waaruit zijn enige arm tevoorschijn kwam en hij euforisch verklaarde: 'Van dit alles heb ik mijn kracht gemaakt!'
Tegelijkertijd wilde artistiek leider Jolly afrekenen met de 'heldenclichés', doelend op de polemiek die judoka Teddy Riner, tweevoudig olympisch goud-winnaar tijdens de recente Spelen, had teweeggebracht toen hij paralympische atleten 'superhelden' noemde. Rolstoelbasketballer Sofyane Mehiaoui reageerde gekwetst: 'Teddy wil ons helpen, (...) maar hij sluit ons hiermee buiten (...) we willen worden gezien als normale mensen.'
Hij kreeg bijval van paralympisch wielrenster en inmiddels olympisch zilveren en gouden medaille-winnares Marie Patouillet. De lesbienne, arts in het dagelijks leven, vecht tegen discriminatie, in het bijzonder jegens lhbtiq+atleten. Ze fietste eerder met een gemillimeterd roze kapsel, of met een kaalgeschoren hoofd waarop de regenboogvlag prijkte. 'Na het goud tijdens het WK in Canada in 2022 werd meer gesproken over mijn haar dan over mijn prestatie', zei de ambassadrice van Pride House, de olympische informatie- en ontmoetingslocatie in Parijs voor de lhbtiq+-gemeenschap, in dagbladLibération. Eerder in Tokio in 2021 had Patouillet, destijds de enige vrouw binnen het Franse paralympisch wielerteam, zwaar geleden onder de seksistische opmerkingen van ploeggenoten en staf die haar kritiek weglachten: 'Als het je niet bevalt, kies een meisjessport!' Drie jaar later heeft de militante Patouillet een feministische wind doen waaien; de schunnige opmerkingen zijn voorbij, er is een aangepaste dameswielerbroek en een coach met kennis van specifieke vrouwenzaken.
Een luisteraar naar het programma op Radio France Inter sloot af met een roep om ultieme inclusiviteit: 'Ik hoop dat eens één Olympische Spelen plaatsvinden voor álle sporters, mét en zonder beperking.'