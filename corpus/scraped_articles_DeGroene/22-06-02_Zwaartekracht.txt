Zwaartekracht

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
2 juni 2022
FILM Top Gun: Maverick
Mijn vriendin, een actiefilm-junkie, heeft de tijd van haar leven. Ze waant zich in de cockpit van de straaljager terwijl die zigzaggend door de bergen schiet en de piloot, Tom Cruise, heen en weer wordt geschud door de g-krachten. Tegen de bergwanden staan dreigend sam's(surface-to-air missiles)opgesteld, maar voor nu gaat het om de strijd tussen mens, natuur en machine. De 'Cruiser' is onderweg naar het doel, iets wat moet worden opgeblazen, ergens, ik weet niet wat en waar, dat zeggen ze in het hele verhaal nooit.
Tom, Pete Maverick die we kennen uit de jarentachtigklassiekerTop Gungemaakt door een groot cineast, Tony Scott, zit echt in de cockpit.'Pullin' real G's, people',verzekert hij ons als hij, onthutsend, voor het begin van de ﬁlm als zichzelf op het scherm verschijnt om zich direct tot de zaal te richten. Levensecht is het zeker en mijn vriendin lijkt ieder moment uit haar stoel te springen van opwinding, zeker als het tijd wordt voor'bombs away'en het hele zooitje de lucht in wordt geblazen. Ik houd van haar, maar wat is dít een verschrikking van een ﬁlm.
Wie gaat ons redden nu de populaire cinema op het randje van de afgrond staat, in ieder geval te oordelen naar de razend enthousiaste ontvangst vanTop Gun: Maverick,ook door gerespecteerde, internationale ﬁlmcritici? Ik bedoel, als zelfs Richard Brody vanThe New Yorkerschrijft: 'Ik heb ervan genoten', dan zijn we ver van huis. Hoe kun je 'genieten' van een ﬁlm die geen enkel frame van creativiteit bevat?
Na afloop bespreken we het bronmateriaal. De premisse vanMaverick- het opblazen van iets belangrijks, het is oorlog of zo, middels een luchtaanval met straaljagers - komt uitThe Dam Busters(1955) van Michael Anderson, compleet met de spanning van tijdens debombing runfrenetiek met elkaar communicerende piloten. Het emotionele drama, Mavericks schuldgevoel over de dood van zijn boezemvriend Goose, is gekopieerd uit de eersteStar Wars-ﬁlm (Maverick:'Talk to me, Goose';Obiwan Kenobi:'Use the force, Luke').Ja, George Lucas heeft zijn aanvalsscène evenzeer overgenomen uitThe Dam Busters,maarStar Warsis in alle opzichten een echte ﬁlm terwijlTop Gun: Maverickfake is. Draai jeMavericksimultaan naast het origineleTop Gunaf, dan zie je exact dezelfde ﬁlm. Mijn vriendin zegt: je hebt te veel ﬁlms gezien in je leven.
Onlangs zag ikDoctor Strange in the Multiverse of Madness,de zoveelste Marvel-ﬁlm, maar een werk waarin regisseur Sam Raimi de clichés bevrijdt uit de ketenen van deblockbuster,ze een feestje laat vieren. Originaliteit, dus.
Gawie Keyser
Top Gun: Maverickis nu te zien in de bioscoop