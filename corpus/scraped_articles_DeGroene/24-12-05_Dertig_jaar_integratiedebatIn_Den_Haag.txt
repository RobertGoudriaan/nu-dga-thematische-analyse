Dertig jaar 'integratiedebat' In Den Haag

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
5 december 2024
Het heden kan vaak het beste begrepen worden door het historisch te situeren. Om te doorgronden waar wij afgelopen weken getuigen van waren, daarom vier observaties over dertig jaar 'integratiedebat' in politiek Nederland.

Observatie één: het klinkt anno nu nog exact hetzelfde als in de jaren negentig en de jaren nul. Alle termen van de integratie-bingokaart vlogen ons weer om de oren: 'benoemen', 'wegkijken', 'naïef', 'links', 'taboes', 'mislukt', 'parallelle samenlevingen', 'on-Nederlands' et cetera. In 2002 publiceerde ﬁlosoof Baukje Prins al een artikel inMigrantenstudiesover de dominantie en eﬀecten van dit integratiediscours in Nederland, dat zij 'het nieuw realisme' noemde. Prins liet in dat artikel onder meer zien dat het een populistisch discours is: het berust op het idee dat een verdorven (in dit geval linkse) elite het verpest voor de gewone man. Van alle nu actieve politici heeft Dilan Yesilgöz zich het meest bekwaamd in een gepolijste variant van dit discours. Waar Bontenbal, Schoof en Nobel - hoewel ze zich er daarmee niet minder schuldig aan maakten - de boel nog wat verhaspelden en hakkelden, hanteerde de VVD-leider het in vloeiende speeches en zogenaamde longreads. De titel van de conclusie van het artikel van Prins over het nieuw realisme luidde:Zware tijden in het verschiet.Die tijden zijn duidelijk nog niet voorbij.
Observatie twee: het nieuw realisme domineert de politiek nog altijd, maar maatschappelijk klonk er wel meer kritiek op dan ooit. Waar het in de voorbije decennia relatief vrij schieten was voor hen die de 'multiculturele samenleving' afserveerden, bleek nu dat er inmiddels meerdere generaties denkers, activisten en journalisten zijn die in het verweer komen. Het regende reacties op de woordkeuzen van politici, waarvan vele een uitstekende balans wisten te houden: ze maakten een onderscheid tussen antisemitisme en wanhoop over wat Israël de Palestijnen aandoet, spraken doorleefd afschuw uit over alle vormen van antisemitisme (en andere vormen van racisme), én doorzagen dat dit als een 'integratieprobleem' afdoen een 'pseudo-ethische positie' is (dixit Marcel Möring inDe Groene).
Natuurlijk, er zijn nog zat nieuwe realisten, tot in de hoogste kringen, maar de selectiviteit en intellectuele armoede van hun verhaal werd meermaals duidelijk in de kranten en op tv blootgelegd. Waarom worden antisemitisme en andere misdrijven bij bepaalde burgers gezien als een 'integratieprobleem' dat hen minder Nederlands zou maken en bij andere burgers niet? Deze helderheid maakt dat degenen die nu nog aanhoudend over 'integratieproblematiek' willen blijven spreken, duidelijk maken dat zij in reacties op misstanden een dubbele standaard wíllen toepassen. Vermoedelijk zullen dit politici zijn die snappen dat zij integratiecontroverses moeten uitlokken om het uitblijven van concrete resultaten door het kabinet te verhullen.
Observatie drie: de samenleving reageerde wel, maar de symbolische schade blijft groot. In een opiniestuk inde Volkskrant- met als uitsmijter 'loop naar de hel met je integratie' - schreef Izz ad-Din Ruhulessin de intrigerende zin: 'De multiculturele samenleving is voor tot allochtoongemaakten wat het patriarchaat voor vrouwen is.' Zijn analyse doet denken aan het werk van Janine Dahinden, hoogleraar Transnational Studies aan de Zwitserse Universiteit van Neuchâtel. Dahinden schrijft over processen die zijmigranticizationnoemt, te vertalen als 'migrantisering'. Volgens Dahinden betreft dit een uiteenlopend pakket van 'performatieve' praktijken die een migratiestatus toeschrijven aan bepaalde mensen en lichamen. Dit gebeurt bijvoorbeeld als zij gelabeld worden als minderheden, allochtonen, personen met migratieachtergronden of groepen die moeten 'integreren'. Dit soort omschrijvingen, stelt Dahinden, bevestigen steeds opnieuw, als voortdurende speldenprikjes, dat deze mensen niet 'a priori' horen in het land waar zij zich bevinden. Hierbij is het niet relevant of ze daadwerkelijk migrant zijn, oftewel ooit een nationale grens zijn overgestoken. Oftewel: zij worden niet als migrant geboren, maar tot migrant gemaakt.
Observatie vier: Nederland cultiveert al dertig jaar een ongelijk burgerschapsideaal. Sommigen - zij die moeten 'integreren' - valt het oordeel ten deel dat ze niet bij Nederland horen als zij teleurstellen. Anderen zijn gevrijwaard van zulke beoordelingen, en zelfs van vrijwel iedere vorm van kritiek, ook als zij afdrijven van rechtsstaat en democratie. Momenteel onderzoekt het kabinet-Schoof of de overheid preventief, dus zonder concrete aanwijzingen op strafbare feiten, in besloten appgroepen kan gaan meekijken. Ook gaat het kabinet onderzoeken of het Europees Verdrag inzake Nationaliteit het toelaat de gronden voor het intrekken van het Nederlanderschap van burgers met meerdere nationaliteiten verder uit te breiden. (Het antwoord op die vraag verklap ik alvast: nee.)
Als grondwettelijke en democratische waarden de basis zouden vormen van ons burgerschap en de maatschappelijke maatstaven voor het beoordelen van gedachtes, daden en plannen van alle Nederlanders, dan zou het evident zijn dat we deze voorstellen moeten afkeuren.
Het klinkt anno nu nog exact hetzelfde als in de jaren negentig en de jaren nul