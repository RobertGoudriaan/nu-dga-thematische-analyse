Het onmogelijke Kroniek van kunst&cultuur

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
4 april 2024
TELEVISIE Swan Song
Swan Song,over eenZwanenmeer-productie van het Canadees Nationaal Ballet, opent abrupt. Twee 'zwanen' maken zich op voor de première. Choreograaf Robert Binet wenst ze toitoitoi. Ze vinden ook diens brief in hun kleedkamer. Eén leest: 'Bedankt voor jullie inzet, creativiteit en briljante dans; het was een voorrecht'. Haar blik ironisch. De ander reageert: 'Bedankt dat jullie zo flexibel omgingen met die 35 miljoen wijzigingen in de afgelopen twee dagen. Bedankt voor alle stress en tranen: ze betekenen veel voor me.' Dan gaan we ver terug in de tijd. Pas aan het slot van de lange film zien we verrassende beelden van première en nazit.
Elke balletdocumentaire maakt duidelijk hoe onvoorstelbaar zwaar die kunstvorm is. Voor solisten, maar ook voor iedereen van stagiaire tot understudy. Veel topsport haalt het er niet bij, en daar is de kans op naamsbekendheid eindeloos groter dan die voor zwaan nummer 23 in wat dankzij Tsjaikovski en choreograaf Pepita tot klassieker werd. Zie hun ijsbaden, pleisters, kwetsuren. Zie de 'Ibuprofenlijst' die een danseres grijnzend aan de kleedkamerdeur plakt waarop ieders pijnscore is te zien. Uitzonderlijk is pijn niet, maar deze productie vroeg het onmogelijke. Vooral van het corps de ballet, hart vanHet zwanenmeer.Met de dag groeiden wanhoop en uitputting omdat chaos troef was, niets leek te werken, alles weer anders moest. Een smartwatch leverde vijf afgelegde kilometers op, alleen al in het vierde bedrijf. En dat vaak rennend of spitzenlopend.
Het begin: in 2020 zou artistiek directeur Karen Kain bij haar pensionering voor het eerst in haar carrière zelf een productie leiden. Als danseres haalde ze het allerhoogste: étoile en partner van Noerejev. Maar dat was in de jaren zeventig. In 2020 dusHet zwanenmeerals zwanenzang. Ze noemde zich regisseur. Choreograaf Binet moest zorgen dat een jong publiek dit ballet niet 'stom' zou vinden. Toen kwam corona en Kain stelde het pensioen uit.
Vanaf de herneming in 2022 is de camera erbij. Haar regievisie: de zwanen zijn geen vogels, maar door het walgelijke personage Rothbart onderdrukte vrouwen die hem op moeten geilen met hun verenuitdossing: aanklacht tegen machtsmisbruik op zijn Weinsteins. Een voorbeeld van de actualisering van klassieken. Er is een tweede moderniteit: na een zware discussie wordt besloten de zwanen blootbeens te laten dansen, wat ballerina's van kleur als bevrijding ervaren en sommige anderen als heiligschennis. Karen Kain is hoofdpersoon van de documentaire. Solist Jurgita Dronina, voorheen van ons Nationale Ballet, ook. Maar de cynische kleedkamerzwaan, Shaelynn Estrada (van de 'stress en tranen') blijkt dat ook. Verdrietig, want gepasseerd als understudy, blijkt ze een indrukwekkend personage: uit een arm fundamentalistisch-christelijk Texaans, half Mexicaans gezin. Balletles betaald door studioschoonmaak. Ze is klein en donker, vaak gepest door blonde, lange dansmeiden. Ze heeft vergeefs gebeden niet homoseksueel te zijn, gebroken met haar roots. Getalenteerd, met ijzeren wil, maar empathisch en beschadigd. Voor mij de prima ballerina. Allen delen haatliefde jegens dans. Altijd wint de liefde.
Walter van der Kooi
Chelsea McMillan,Swan Song,NTR Het uur van de wolf, dinsdag 9 april, NPO 2, 22.40 uur
Ugly Duckling MediaInc. / NTR | Het corps de ballet van Het zwanenmeer in  Swan Song