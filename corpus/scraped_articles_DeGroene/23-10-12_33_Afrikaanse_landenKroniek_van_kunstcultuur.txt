33 Afrikaanse landen Kroniek van kunst&cultuur

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
12 oktober 2023
KUNST Africa Supernova
De Europese en NoordAmerikaanse beeldende kunstwereld heeft zich lang in een geïsoleerde bubbel gewaand. Soms sijpelden er beelden of ideeën door van de rest van de wereld. Na tentoonstellingen met tenenkrommende titels(Primitivismin het MoMA in 1984,Magiciens de la Terrein het Pompidou in 1989) over kunst uit Afrika vanuit westers perspectief, veranderde de situatie in het nieuwe millennium, om te beginnen bij Documenta en de Biënnale van Venetië.
In Nederland waren er alleen de afgelopen twee jaar zeker twee verzameltentoonstellingen met hedendaagse kunst uit het Afrikaanse continent: in het Cobra Museum was eind vorig jaar de Zinsou-collectie uit Benin te zien, de Rotterdamse Kunsthal toonde dit jaar met de rondreizende tentoonstellingIn the Black Fantasticwerk van elf hedendaagse kunstenaars uit de Afrikaanse diaspora. En de foto's van de fotobiënnale van Dakar waren in 2018 al in het Afrika Museum te zien.
Carla en Pieter Schulting ontdekten de kwaliteiten van jongere kunstenaars uit Afrika pas in 2018, tijdens een lezing bij CBK Zuidoost in Amsterdam. Ze begonnen dertig jaar geleden met negentiende-eeuwse schilderkunst, hun kapitaal verkregen ze als farmaceut en ondernemers. Langzaam verschoof hun interesse naar modernere internationale kunst enstreet art,en daarna naar hedendaagse Afrikaanse kunst. Maar liefst 170 kunstwerken van 154 kunstenaars kochten ze sinds 2018. De Schultings benadrukken dat ze de kunst via de Afrikaanse galeries vonden, en vooral online kochten. 145 van deze werken hangen of staan nu in Amersfoort, in kunsthal KAdE.
De kunst is van huiskamerformaat, maar het is nu dringen op de muren. Er zijn veel realistische portretten te zien. Expliciete politieke boodschappen ontbreken, maar de kunstenaars (m/v) zetten relatief vaak afbeeldingen van het zwarte vrouwenlichaam in om de rol van die afbeeldingen in de westerse kunst ter discussie te stellen.
De kunstenaars komen uit 33 Afrikaanse landen en van daarbuiten. Sommige namen zijn inmiddels bekend bij het Nederlandse publiek door recente solotentoonstellingen, zoals Lubaina Himid en Zanele Muholi. Of omdat de kunstenaars soms al jaren in Nederland wonen en werken, hier soms zelfs opgegroeid en geboren zijn - Neo Matloga, Raquel van Haver, Esiri Erheriene-Essi, Iris Kensmil en, uiteraard, Marlene Dumas.
Elk kunstwerk kreeg in de tentoonstelling een toelichting over de intenties van de kunstenaars, de grote vraag voor de toeschouwers wat het museum en de verzamelaars met deze tentoonstelling willen laten zien. Want Pieter Schulting stelt zelf in de catalogus al dat Afrikaanse kunst 'eigenlijk niet' bestaat, 'omdat het zo divers is'. Kunstverzamelen is volgens hem 'goed voor je bloeddruk na een lange werkdag', Carla Schulting vertelt hoe bijzonder het is om een kunstenaar bij hen thuis uit te nodigen en met een glas champagne naar zijn eigen werk aan hun muur te laten kijken. Toch gaf het echtpaar aan dat dit geen verkooptentoonstelling is. Het schrijven van kunstgeschiedenis lijkt de grootste motivatie, zo stelt de farmaceut in een interview in de Engelstalige catalogus:'This period will be a part of art history.'
Joke de Wolf
Africa Supernova,
collectie Carla & Pieter Schulting. Tot 7 januari in Kunsthal KAdE in Amersfoort,https://kunsthalkade.nl
collectie Carla & Pieter Schulting | Zemba Luzamba, There Is Smoke In The Room, 2021. Olieverf op doek, 140 x 160 cm