Eenzaam Opheffer leest

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
11 juli 2024
Met Boudewijn Büch (1948-2002) heb ik behoorlijk wat kleine avonturen meegemaakt. Dat kwam doordat ik af en toe de redacteur was van zijn columns voorHet Parool.Uiteraard viel ik voor zijn persoonlijkheid, uiteraard kregen we ruzie en uiteraard maakten we dat weer goed. Maar zelfs tijdens onze ruzies moest ik om hem lachen. Humor was de kern van zijn charme.
Op een dag kwam ik hem tegen in het VPRO-gebouw in Hilversum waar ik een radioprogramma aan het monteren was en Boud begon meteen te vertellen: 'Ik zei tegen onze directeur dat ik tienduizend gulden nodig had om weer een programma over verafgelegen eilanden te maken. Hij zei: Boudewijn, dat is veel te weinig. Ik doe er tienduizend gulden bij.' Je hebt opscheppers die niet leuk zijn en opscheppers waarvan je kunt genieten. Boudewijn behoorde tot de laatste categorie.
Ik genoot van zijn programma's en boeken over eilanden en bij mij vatte het idee post dat Boudewijn zelf een eiland was. Toen ik na zijn dood door het Boudewijn Büch Genootschap werd gevraagd om een boekje over Boudewijn te schrijven, werd dat de monoloogEen kind in het ziekenhuis(2011) waarin ik dit idee min of meer uitwerkte. Ik vond Boudewijn namelijk een Robinson Crusoe. In zijn boekEenzaam(1992) zat een hoofdstuk over Defoe en de man die model stond voor Robinson Crusoe, ene Alexander Selkirk, en in het boekEilandenkomt Robinson Crusoe ook voor, maar ik gaf daar mijn eigen draai aan en laat Boudewijn zeggen: 'Dat boek is misschien wel de eerste Engelse roman. Ik moet eens gaan beweren dat in dit boek een onverhulde homoseksualiteit merkbaar is. Die Robinson is namelijk een homo, joh. Van het zuiverste soort. Een pedo zelfs! Tot twee keer toe is die Robinson met jongetjes in de weer! En die Vrijdag was gewoon zijn droomjongen. Een zwarte. De droom van elke vrouw, dus waarom niet van elke man.' En ik laat hem dan verder erkennen: 'Want natuurlijk was het een droom. Je komt Vrijdag op een eiland tegen. Aan het einde van de week. Als je zin hebt om uit te gaan. In wat liefde. Waar kun je dan beter dromen dan op een eiland? Juist op een eiland kun je land maken, land ontwerpen, kun je al je dromen waarmaken. Zelfs in Engeland. De grootste fantasten komen uit Engeland. Waarom? Omdat het een eiland is.'
Boudewijn was voor mij behalve een eiland ook een fantast. Een fantast die werkelijk hield van eilanden, omdat hij op zoek was naar iets wat hij zelf was en misschien ook wilde zijn: iemand zonder grenzen, die alles kon fantaseren en alleen daarvan wilde bestaan. En misschien wilde hij dat wel omdat hij zich existentieel eenzaam voelde, waarmee ik bedoel dat hij hoewel hij aantrekkelijk, leuk, humoristisch, intelligent en avontuurlijk was, zich niet kon binden en zich alleen in de grote wateren voelde.
'Ik was (...) tien jaar oud toen ik van mijn vaderRobinson Crusoekreeg. Er zette zich onmiddellijk een verlangen in mij vast: ik zou ooit naar het eiland reizen waar de echte Robinson Crusoe gewoond heeft', schrijft hij inEenzaam. Maar die Robinson heeft nooit bestaan. Het was een fictief personage. Zou dat Boudewijn ertoe hebben gebracht om een fictieve zoon in het leven te roepen die smartelijk stierf en die Boudewijn verhalen en gedichten schonk?
'Als ik iets zoek, dan is het eenzaamheid', schrijft hij inEenzaam. Ik geloof dat niet. Het zoekt het niet, hij is het en hij herkent het. Boudewijn is tegelijkertijd te onrustig om op zijn afgelegen eilanden te blijven, al beweert hij het tegenovergestelde. Hij moet weg, hij moet door. Een escapist die zijn eiland nooit kon vinden.
Zo eindigt hijEenzaam: 'Vuurtorens, afgelegen streken en eilanden - zij leiden een eenzaam, betwist en absurd bestaan in de geschiedenis van de aardbol. Een wereld waarvan ik steeds vaker droom dat ik haar gefantaseerd heb.'
Boudewijn Büch voelde zich alleen in de grote wateren