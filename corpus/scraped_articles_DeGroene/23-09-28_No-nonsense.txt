No-nonsense

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
28 september 2023
HIPHOP Nas
'For peace of mind, I'd go crazy if I couldn't rhyme/ I finally took time to drop constant releases',aldus Nas op het introspectieve nummerSitting With My Thoughts. Hij rapt de zinnen zowel gedreven als gecontroleerd, hanteert een hoog tempo zonder ook maar even naar adem te happen of zichzelf te herhalen. Dit is, met andere woorden, het geluid van iemand die niet plichtmatig coupletten vult, maar die per se wil rappen, alsmaar meer.
De carrière van Nas (1973) is steeds uitzonderlijker. Hij debuteerde als vroegwijze twintiger met de inmiddels legendarische plaatIllmatic(1994), waarin hij zijn armoedige jeugd in Queens, New York schetste in rauwe, poëtische en extreem soepel gerapte verhalen. Tijdens de decennia erna groeide hij uit tot een van de meest gerespecteerde hiphopartiesten ter wereld. En waar veel van zijn collega's betrekkelijk snel kozen voor een veredeld prepensioen of afzakten naar een bedenkelijk niveau, laat Nas juist zien dat ouderdom niet garant hoeft te staan voor slijtage of luiheid.Magic 3is zijn zesde album in de afgelopen drie jaar en al die projecten zijn opvallend consistent en overtuigend. Dit nieuwe werk behoort tot het beste wat Nas ooit heeft gemaakt.
ZoalsSitting With My Thoughtsklinkt, zo klinken eigenlijk alle vijftien nummers opMagic 3. Met zijn herkenbare, licht raspende stem rapt Nas moeiteloos en doeltreffend. Het heeft allemaal een aanstekelijk no-nonsensegehalte, ook door de kale producties van Nas' vaste producer Hit-Boy: stevige drums, af en toe een harde baslijn, een warme soulsample, een opsmukloos keyboardloopje. Nee, dat is niet ingenieus of vernieuwend, echt catchy wordt het ook nergens, maar wel is het album uiterst effectief, zeker in combinatie met Nas' voortdenderende voordracht.
Een van de knapste dingen: Nas rapt met de drive van een beginneling, maar de wijsheid van een oudgediende. Je kunt beargumenteren: in bepaald opzicht doet hij nu al een paar jaar hetzelfde. Maar mede daarmee maakt hij van zijn oeuvre iets wat bijna geen rapper voor elkaar heeft gekregen. Zonder zichzelf te verliezen in nostalgie of verwijt - over bijvoorbeeld extreem succesvolle, jongere en minder behendige rappers - reflecteert Nas namelijk heel soeverein op zijn positie ergens boven in de hiphoppiramide. Een'icon in real time',zo omschrijft hij zichzelf, met het zelfvertrouwen dat eigen is aan het genre. Op het nummerSuperhero Statusrapt hij:'I know when my time is done, I move to the side/ I don't want nothin' to prove to these guys'.
En zo klinkt Nas ook echt opMagic 3. Als iemand die zich niet meer hoeft te laten gelden. Iemand die al eindeloos veel trends heeft zien opbloeien en uitdoven, artiesten zien verschijnen en verdwijnen. En Nas blijft. En hij bewijst dat het echt kan: als hiphopartiest mooi oud worden.
Thomas Heerma van Voss
Nas -Magic 3