Xenos

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
3 oktober 2024
POPMUZIEK Luck and Strange
De erfenis van Pink Floyd wordt al sinds 1985 verdeeld over twee kampen. Met Roger Waters verdween het gros van het engagement uit de band, verdween eigenlijk zelfs het volledige intellectuele element uit Pink Floyd. Waters had het aanvankelijk in commercieel opzicht moeilijk op het solopad, zelfs met zijn meesterwerkAmused to Death,het beste album dat Pink Floyd nooit maakte. Maar gaandeweg wist hij met zijn spectaculaire concerten en fantastische muzikanten steeds nadrukkelijker het gat op te vullen dat Pink Floyd had achtergelaten. Je moest wel steeds verder bereid zijn een oogje toe te knijpen bij zijn zangpartijen waar nog weinig live aan was, en de gemiddelde antisemiet zou zich nog generen voor de manier waarop Waters zijn kritiek op Israël ook tijdens die shows vormgaf. Helaas maakte hij uiteindelijk ook in artistiek opzicht alsnog een enorme uitglijder, toen hij meendeThe Dark Side Of The Moonopnieuw te moeten opnemen, om in zijn grenzeloze revisionisme te bewijzen dat dat legendarische album vooral op zíjn conto moest worden geschreven. Het resultaat was niet alleen onbeluisterbaar slecht, het was ook het meest overtuigend denkbare bewijs van precies het tegendeel.
Pink Floyd was namelijk altijd voor een minstens zo'n groot deel als de ideeënrijkdom van Waters ook het stemgeluid en vooral het fabuleuze gitaarspel van David Gilmour. Zijn nieuwe albumLuck and Strange,het eerste studioalbum in negen jaar, kwam in het van oudsher zeer Pink Floyd-minnende Nederland op 1 binnen in de albumlijsten. En wie hem hoort soleren in het kalme, folkyThe Piper's Callof in het meeslependeA Single Spark,weet opnieuw waarom Gilmour geldt als een van de beste gitaristen aller tijden. Bovendien is zijn stem nog steeds even warm. Dat zijn dochter Romany in maar liefst twee nummers delead vocalsmet hem deelt of zelfs van hem overneemt, is dan ook een beter idee uit vaderlijk dan uit muzikaal oogpunt.
Het grootste probleem van Gilmour zijn z'n volstrekt zouteloze teksten, die je bij de Xenos achter glas zou kunnen aantreffen. Bleek Waters op zijn eigen versie vanThe Dark Side of the Moonde man met een verhaal en zonder enige muzikale ideeën, Gilmour toont zich opLuck and Strangeexact het tegenovergestelde. Wie daaruit concludeert dat ze zich maar beter over hun wederzijdse afkeer kunnen heen zetten, heeft de tweet gemist die Polly Gilmour, Davids vrouw, vorig jaar aan Waters wijdde. Die luidde:'Sadly @rogerwaters, you are antisemitic to your rotten core. Also a Putin apologist and a lying, thieving, hypocritical, tax-avoiding, lip-synching, misogynistic, sick-with-envy megalomaniac.'De tweet werd vaak geliked, onder meer door David Gilmour.
Dezelfde Polly Gilmour schreef de teksten voor dit album. Had ze daar maar net zoveel vuur in gelegd als in die tweet.
Leon Verdonschot
David Gilmour -Luck and Strange(Sony Music)
Anton Corbijn | David Gilmour, Londen 2024