De bejaarden hebben de Arubaanse verkiezingen gewonnen

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
16 januari 2025
Oranjestad -Breed lachend te midden van juichende partijgenoten stonden ze voor de camera's van TeleAruba: Wendrick Cicilia en Mike Eman, lijsttrekker en lijstduwer van de AVP, de partij die na een kleine acht jaar oppositie weer de grootste was geworden bij de Arubaanse parlementsverkiezingen van 6 december. Ruim dertig procent van de kiezers had zich kunnen vinden in de leus'Ban bolter cos',vrij vertaald: laten we het helemaal anders doen. Veel concrete plannen waren er niet en een revolutie had de AVP al helemaal niet op het oog; het was genoeg als de eeuwige rivaal - die corrupte MEP - zou verliezen, en dan zou alles vanzelf beter worden. Om te beginnen voor een groep die in de campagne onevenredig veel aandacht kreeg: de bejaarden. Hun werd een flinke verhoging van de AOW in het vooruitzicht gesteld.
Dat de AVP de grootste partij werd in de Staten, was niet verwacht. Partijleider Eman kwam kort voor de verkiezingen met een nieuwe lijsttrekker: Wendrick Cicilia, jong, net afgestudeerd als jurist en zonder veel politieke ervaring. Een gok die goed uitpakte. Toch was de AVP-winst voor kenners van de Arubaanse politieke geschiedenis ook weer geen totale verrassing. Sinds Aruba in 1986 zijn status aparte kreeg, wisselen MEP en AVP elkaar af in het landsbestuur. Na twee MEP-kabinetten was het weer de beurt aan de AVP. Op sociale media toonde demissionair premier Wever-Croes zich een aangeslagen verliezer. De campagneperiode was volgens haar zwaar geweest 'aangezien alle partijen tegen de MEP waren'.
De partijen Raiz, MAs en Accion 21, alle drie nieuw in 2021, verdwenen uit de Staten. Terug van weggeweest is de PPA, die nieuw leven werd ingeblazen door oudgediende Otmar Oduber (ex-AVP). Hoelang zijn politieke doorstart gaat duren is afwachten; in januari doet de rechter uitspraak in de zaakFlamingo. Eind 2024 eiste het OM in deze zaak drie jaar tegen Oduber wegens onder andere omkoping en oplichting.
Eman en Cicilia hebben van gouverneur Boekhoudt een formatieopdracht gekregen: ze moeten een regering vormen met nieuwkomer Futuro. Dat wordt nog lastig genoeg. Futuro-partijleider Gerlien Croes begon haar politieke loopbaan als parlementariÃ«r voor de AVP, maar besloot in 2023 als onafhankelijk Statenlid verder te gaan. Kort voor de verkiezingen lanceerde ze haar eigen partij. Met drie zetels heeft Futuro een sleutelpositie in de coalitiebesprekingen. En dat leidt, helaas voor de bejaarden, ongetwijfeld tot een lange formatie.