Afrikaanse landen zijn opnieuw speelbal, nu van China In het nieuws

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
17 augustus 2023
Vanuit westers perspectief lijkt Chinese inmenging in Afrika een moreel verdorven reis terug in de tijd. Voorzichtig beginnen de vervlogen Europese imperialistische grootmachten het boetekleed voor de kolonialescramble for Africate dragen door excuses aan te bieden voor het verleden van gretig landjepik en door hun best te doen om niet meer naar Afrika als land te verwijzen.
Ondertussen rivaliseert het Chinese tv-netwerk StarTimes met een megalomaan project lokale Afrikaanse concurrenten de markt uit. Aangedreven op zonne-energie flikkeren de televisieschermen al in zo'n tienduizend Afrikaanse dorpen, waar de kijkers toegang hebben tot Al Jazeera en het Chinese cgtn. Een modern en goedkoop telecommunicatienetwerk in ruil voor het loslaten van een beetje soevereiniteit.
In veertig van de 54 Afrikaanse landen financiert China miljardenprojecten in het kader van zijn Belt and Road Initiative.Het maakt van het naoorlogse Marshallplan een dwerg, schrijft Jan van der Putten deze week over het lievelingsproject van Xi Jinping (pagina 24). In tegenstelling tot het Marshallplan worden deze projecten veelal door de geldschieters zelf uitgevoerd, maar voor niets gaat de zon op. In ruil voor wegen, sporen en andere infrastructuur krijgen de landen er een flinke afhankelijkheidspositie in de vorm van schulden voor terug. Dat het code rood is in meerdere Afrikaanse staten, merkte Joan Veldkamp al op toen ze inDe Groenevan 1 juni schreef over de grote betalingsproblemen van deze debiteuren. Maar ook in schuldeisend China, dat zichzelf graag ziet als een bruisende economie, florerend onder sterk leiderschap, komt de economie maar haperend op gang na de coronarestricties.
Tegelijkertijd nam ten oosten van China de spanning rond het territoriale landjepik in de Zuid-Chinese Zee weer toe, nadat de Chinese kustwacht waterkanonnen richtte op een Filipijns kustwachtschip. Weerklank vanuit het Westen liet niet lang op zich wachten. De Amerikaanse minister van Defensie Lloyd Austin sprak zich uit tegen de schending van de Filipijnse territoriale integriteit. Vervolgens benadrukte hij de 'ijzersterke' alliantie tussen de Verenigde Staten en de Filipijnen. Je hoort de Chinese partijtop al briesen: 'De hypocrisie!' De opkomst van de nieuwe Chinese zijderoute wordt door het Westen als verontrustend bestempeld, maar de eigen decennialange imperialistische onderdrukking wordt onder het tapijt geveegd. Dit morele vingerwijzen zet China behendig in om zijn 'gelijkwaardige' Zuid-Zuid-samenwerking te propageren.
Maar racisme tegenover hun partners tiert er welig. Op een video in een documentaire van bbc-programmaAfrica Eyeomringen vijftien vrolijke Malawische kinderen in identieke rode pakjes een krijtbord. Ze roepen enthousiast in koor en maken synchrone bewegingen. Op het bord staat een hart gekalkt, met daaronder een kort tekstje dat de kinderen zelf niet kunnen lezen. 'Ik ben een zwart monster en mijn IQ is laag', staat er in het Chinees. Deze kinderen gaan niet naar school. Voor een halve dollar per dag maken ze video's met gepersonaliseerde boodschappen voor Chinese sociale-mediagebruikers die een verjaardagswens bestellen of hun moeder de groeten willen doen. De onschuldig ogende berichten worden vergezeld van racistische stereotypen. Als de bbc-journalist de maker van de video confronteert met zijn werk, valt hij door de mand, de schijn van liefdadigheid is voor het eigen gewin.
Maar ook de nadruk van westerse betrokkenheid op mensenrechten en democratie gaat nog altijd voorbij de zelfbeschikking van Afrika. Afgezien van ontwikkelingsgeld is de westerse daadkracht in Afrikaanse landen met name te zien in militaire bases en het boren naar olie. China en Rusland springen handig in het overgebleven economische en militaire vacu√ºm. Als favoriete speelbal van de grootmachten in onze multipolaire wereld zijn Afrikaanse landen nog altijd geen meesters van hun eigen lot.
De nieuwe zijderoute wordt door het Westen als verontrustend bestempeld