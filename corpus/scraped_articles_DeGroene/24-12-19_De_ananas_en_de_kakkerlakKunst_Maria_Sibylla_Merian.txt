De ananas en de kakkerlak Kunst Maria Sibylla Merian

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
19 december 2024
Kunstenaar en naturalist Maria Sibylla Merian wijdde haar leven aan de rups. Ze verzamelde en bestudeerde insecten waar ze maar kwam, van een labadistencommune in Friesland tot de plantages van Suriname.
Geen enkel portret van de auteurwas er bij leven in haar boeken verschenen, maar vlak na de dood van Maria Sibylla Merian (1647-1717) gaf een Amsterdamse uitgever de opdracht aan een jonge kunstenaar tot een portret dat Merian voor eens en altijd zou neerzetten als de autoriteit die ze geweest was. En dus plaatste Jacobus Houbraken haar op zijn ets in een bedompt vertrek en omringde haar met de typische, statische objecten van een geleerde - een stapel boeken, een veer in een inktpot, een hemelglobe.
Maar van onder een klassiek geplooide mantel liet hij haar ook een hand uitstrekken naar een bloempot en daar gonst het van het leven: een plant met langgerekte bladeren houdt haar bloemen de lucht in, een rups kruipt over een blad en een vlinder fladdert erboven. Een vergrootglas en een penseel liggen voor Merian binnen handbereik, belangrijke gereedschappen voor de natuuronderzoeker én kunstenaar die in haar leven allesbehalve statisch te werk was gegaan. Terwijl insecten in die tijd vooral opgeprikt door verzamelaars bewonderd werden, ging zij persoonlijk op zoek naar 'beesjes' in weilanden, bossen en tuinen en bracht al haar dagen door met de eitjes, larven, rupsen en poppen om hun wezen te doorgronden en vast te leggen zoals niemand dat voor haar had gedaan.
Op het portret van Merian springt ook de bloempot zelf in het oog. Er staat een afbeelding op van een scène uit Ovidius'Metamorfosen,stelt onderzoeker Lieke van Deinsen in haar bijdrage aanMaria Sibylla Merian: Changing the Nature of Art and Science(2022), en die scène vertelt iets essentieels zowel over het krioelende leven op aarde als over het uitzonderlijke leven van de geportretteerde. In de mythe ontsnapt nimf Daphne aan de greep van god Apollo door te veranderen in een laurierboom, een spectaculaire metamorfose die verwijst naar die van de rups naar vlinder. Merian aanschouwde de voltooide metamorfose van honderden insectensoorten met eigen ogen, en nog vele malen meer mislukkingen ervan, maar zelf maakte ze ook een indrukwekkende gedaantewisseling door. Het is op het portret net alsof de nimf vanaf de bloempot haar hand uitstrekt naar die van haar.
Merian werd in 1647 geboren in Frankfurt am Main en groeide op tussen kunstenaars: haar vader was een beroemd graveur en na zijn dood trouwde haar moeder met de schilder Jacob Marrel, bekend van bloemenstillevens. Op haar dertiende begon Merian een onderzoek naar de metamorfose van de zijderups en maakte haar eerste tekeningen in eenStudienbuchdat later is aangekocht door tsaar Peter de Grote en nog altijd in Sint-Petersburg wordt bewaard. Ze trouwde met Johann Andreas Graff, een graveur en schilder, verhuisde naar Neurenberg en samen tekenden, schilderden en etsten ze en gaven ze les aan jonge kunstenaars. In Neurenberg ook publiceerde ze in 1675 haar eerste boek, hetBlumenbuchin drie delen vol decoratieve bloementekeningen bestemd als patronen voor handwerk.
Vanaf 1679 volgde het tweedeligeDer Raupen
wunderbare Verwandlung und sonderbare Blumennahrung,bekend als hetRaupenbuch,dat niet alleen volledig gewijd was aan de metamorfose van rupsen, maar ook aan de exclusieve relatie van insecten met bepaalde planten en bloemen. Het middeleeuwse idee dat insecten op spontane wijze uit modder en afval tevoorschijn kwamen, lag nog vers in het geheugen toen Merian door'eine ganz neue Erfindung',aldus het titelblad van hetRaupenbuch,de complexe levenscycli van rupsen, wormen, motten, vliegen enzovoort inzichtelijk maakte. Haar lelie, paardenbloem en kruisbes zijn bezaaid met leven, van ei tot vlinder, en dat leven verloopt volgens natuurwetten, niet volgens willekeur.
En dan vertrekt Merian uit Duitsland, samen met haar moeder, haar man en twee dochters, naar een streng religieuze gemeenschap in Friesland waar een familielid al verblijft. Op papier lijkt de reis uit het niets te komen, een abrupt nieuw begin na het overlijden van stiefvader Jacob Marrel. Graff kan bij de labadisten in Wieuwerd echter niet aarden en na vijf jaar in Friesland - waar het overigens goed rupsen zoeken was, schreef Merian later - en het overlijden van haar moeder verhuist Merian alleen met haar dochters naar Amsterdam waar ze een atelier opent aan de Kerkstraat. Ze gaat officieel scheiden van Graff, werkt met haar dochters aan het inkleuren van drukwerk en bezoekt de rariteitenkabinetten in de stad, onder andere het 'kostelyk Cabinet' van Nicolaas Witsen, burgemeester van Amsterdam en tevens bewindhebber van de voc. Daar ziet ze tropische insecten en ze bewondert die 'schoone Gedierte' uit de Oost en de West, maar in hun levenloosheid zeggen zij haar maar weinig, niets over 'hoe sy uit Rupsen in Poppetjens en zo verder veranderen'. Gedreven door nieuwsgierigheid stapt ze in juni 1699, op 52-jarige leeftijd, samen met haar jongste dochter aan boord van een schip naar Suriname.
Zoals Merian het zelf in het voorwoord bij haar grote boekMetamorphosis insectorum Surinamensium(1705) beschrijft: het begon met de zijderups, daarna kwam de nieuwsgierigheid naar steeds mooiere insecten, 'dit bewoog my om alle Rupsen te vergaaderen, die ik vinden konde, om haar verandering waar te neemen, waarom ik ook alle gezelschap der menschen verliet, en my tot deze onderzoeking verleedigde, op dat my in de Schilderkonst zoude konnen oeffenen, en die na het leeven teikenen en schilderen'.
Zonder de formele opleiding van mannelijke vakgenoten, noch in de biologie noch in de schilderkunst, deed ze wel degelijk waardevolle observaties en tekende ze met de correctheid van een naturalist en met de kwaliteit van een kunstenaar.
Dat haar eigen biografische schets in het voorwoord bij haar laatste, belangrijkste boek, opgedragen aan 'alle liefhebbers en onderzoekers der natuur', doorspekt is van bescheidenheid - hoe ze zich, na de krachtige aanmoediging van anderen, uiteindelijk had laten overtuigen om haar werk te publiceren, hoe ze haar tekst wel had kunnen uitbreiden 'maar door dien de tegenwoordige Wereld zeer delicaat en de gevoelens der Geleerde verschillig zyn', het maar 'eenvoudig' bij haar eigen bevindingen had gelaten - zegt iets over Merians zonderlinge positie als vrouw in de entomologie. Zij was weliswaar geen laurier geworden, maar toch zeker een klasse apart.
Dit jaar kocht het Rijksmuseumeen eerste druk aan vanMetamorphosis insectorum Surinamensium,'een meesterwerk in het oeuvre van Merian', 'een hoogtepunt in de Nederlandse boekproductie van de achttiende eeuw' en 'misschien wel het mooiste boek over de natuur ooit verschenen'. Met de verspreiding van Merians boeken en platen was kennis van de ware kwaliteit van haar werk verloren gegaan: haar teksten werden in latere uitgaven en vertalingen vaak stevig ingekort, waardoor baanbrekende observaties over de natuur verdwenen en de kunst haast als decoratie overbleef. Echt vergeten is ze nooit, er zijn romans geschreven gebaseerd op haar pera sonage, maar nu pas wordt haar werk opnieuw ontdekt als mijlpaal in kunst en wetenschap, in een tijd waarin die twee takken nog vanzelfsprea kend samengingen.
In 2014 werd The Maria Sibylla Merian Society opgericht, ter gelegenheid van haar driea honderdste sterfdag in 2017 was er een internaa tionale conferentie en later verscheen bij Lana noo de mooie publicatieMaria Sibylla Merian: Changing the Nature of Art and Sciencemet bija dragen van tal van onderzoekers. De betiteling van Merian als 'eerste ecoloog' is voorzichtig gevallen en of dat terecht is of niet, je hoeftMetamorphosis insectorum Surinamensiummaar open te slaan, digitaal via de Koninklijke Biblioa theek of te zien op zaal in het Rijksmuseum, en je begrijpt waarom Merian geknipt is voor onze tijd.
Het boek van meer dan een halve meter groot heeft zestig handgekleurde gravures waarop te zien is hoe rupsen, wormen en maden van kleur en vorm veranderen, aangevuld met enkea le spinnen, mieren, slangen, hagedissen, pada den en kikkers. De'ganz neue Erfindung'uit hetRaupenbuchzette Merian hier door: ze plaatsa te de insecten in haar tekeningen op de gewasa sen, bloemen en vruchten waar zij ze had aana getroffen, als iets alleen voor de versiering was schreef ze dat erbij, en hele levenscycli lopen op een enkele plaat weer door elkaar heen.
De Amerikaanse kers bijvoorbeeld staat tegea lijkertijd in bloei en draagt al rode ronde vrucha ten, met hun gewelfde ribben meer vleestomaat dan kers, die het in smaak overigens niet halen bij de Europese variant, merkt Merian op. Er ligt een eitje op een kers, er kruipt een borstelia ge rups over een stengel en er bungelt een cocon met een blauw schijnsel onopvallend tussen de bladeren. En er zijn twee vlinders: één doet zich tegoed aan een blad, een pootje stevig om een stengel geklemd, terwijl de ander de vleugels openslaat, het schitterendste blauw toont met een zacht kleurverloop, ragfijn als zijde, met aan de randen een patroon van ogen, heldere cirkels die verdwijnen in elkaar. Deze vleugels zijn het trotse eindresultaat, de metamorfose voltooid.
De tekeningen van Merian hebben een omvang van bijbelse proporties, met levens vol drama in een enkel beeld gegoten, soms inclua sief parasieten. De guave toont ze vergeven van de mieren en de spinnen die graag op de boom verblijven. Maar op een tak ligt ook een bontgea kleurd vogeltje op de rug, een prachtige kolibrie in de greep van een zwarte spin die het bloed uit haar lijf zuigt. Merian zou met deze plaat, terug in Holland, indirect de naamgever zijn van de 'vogelspin'.
In de teksten inMetamorphosis insectorum Surinamensium,die zowel in het Nederlands als in het Latijn besteld konden worden, neemt Merian de lezer geregeld mee naar de dag en de plek waar ze flora en fauna vond, maar ook haar tekeningen zijn meer dan de schematia sche weergaven zoals die gebruikelijk waren: die zijn aards, vol leven, kunstwerken op zich. De glimlichtjes in de ogen van rupsen en vlina ders, de glans op de granaatappelpitten uit een opengebarsten vrucht, we zien ze als door de zon beschenen, als door onze eigen ogen. De spinnena webben rond de guave vullen de achtergrond als hemellichamen.
Met de herontdekking van Merianals wetena schapper verschuift haar werk deels opnieuw van betekenis: op het moment van haar grote reis was Suriname sinds 32 jaar in Nederlanda se handen en dat feit, en dat feit alleen, maakte voor Merian de weg vrij om haar verlangen naar tropische insecten in te lossen.Metamorphosis insectorum Surinamensiumdrijft op exotische vruchten en dieren en Merian wist ze met haar kennis en kunst goed te verkopen.
Neem de eerste plaat van het boek, met de afbeelding van een ananas. Het is niet alleen een wetenschappelijke afbeelding van een anaa nasplant, maar een portret van een ananas, een ananas met karakter. Hoe die plant met zwieria ge bladeren poseert met de onrijpe vrucht in het hart, net uit het lood, alsof de ananas zijn kopje scheef houdt, de rode bloemen met gele vlekjes als een sjaal om de hals, de uiteinden wapperend als in een tropisch briesje. In Europa was op dat moment geen imposanter statussymbool denka baar. Maar Merian hield oog voor het hele plaa tje en op de stengels kruipen kakkerlakken die afkomen op de zoetigheid. Ze beschrijft in de tekst hoe de dieren eitjes leggen en, 'als de eyers ryp zyn', en de jonkies klaar, 'loopen de jongen Kakkerlakjes met groote rassigheit daaruit, en zynde zoo klein, als mieren, zo weeten sy in kisten en kasten te komen door de voegzels en sleutela gaatjes, daar sy dan alles bederven (...)'.
Dat Merian voorMetamorphosis insectorum Surinamensiumgebruikmaakte van de koloa niale infrastructuur en de handel in goederen en mensen is een feit, net als dat zij de tropia sche insecten in beschreven en getekende vorm zelf weer kon verkopen, zowel in boekvorm als in luxueuze losse platen. Bij haar tekening van de citroenboom beschrijft ze hoe ze zelfs op het schip terug naar huis 'beesjes' citroenblaadjes voerde en hoe die aan boord ontpopten. Het Rijksmuseum noemt bij de aankoop uiteraard ook de koloniale context als interessant aspect dat aansluit bij de verhalen die het museum wil vertellen.
Interessant is dat zij in Suriname weliswaar op de plantages verbleef waar tot slaaf gemaakten door Europeanen werden misbruikt, maar dat ze voor het vinden van insecten en voor de kena nis van planten compleet afhankelijk was van de inheemse bevolking en de tot slaaf gemaakten, en dat ze die in haar boek veelvuldig noemt als bron. Bekend is haar tekst bij de Flos Pavonis, waarvan het zaad van de bloemen gebruikt wordt om een bevalling op gang te houden, maar ook, schrijft Merian, door 'Indianen', 'die niet goed behandeld worden in dienst van de Nederlanders, om hun kinderen te aborteren, omdat ze niet willen dat hun kinderen slaven worden, zoals zij'.
Er is geen bewijs dat Merian zelf een tot slaaf gemaakte in bezit had, hoewel er op de passaa gierslijst terug naar Holland wel sprake is van een 'Indianin' die met haar meereisde. Ze kwam eerder terug dan gedacht, in september 1701, ziek van het tropische klimaat.
Zowel Metamorphosis insectorumSurinamensiumals hetRaupenbuchhaalt verre werelden dichtbij, of dat nu Suriname is of onze eigen acha tertuin, waar de insectenpopulatie gekelderd is en geen mens meer weet welke rups van welke plant houdt. Naturalist en kunstenaar Merian heeft ons als ecoloog vandaag veel te vertellen.
In de kunst werden na Merian nog vele anaa nassen geschilderd en een beroemde is van kuna stenaar Georgia O'Keeffe. Zo'n 250 jaar na de reis van Merian reisde O'Keeffe naar Hawaii in opdracht van de Pineapple Company. Het was een volledig betaalde trip in ruil voor een kunsta werk ter promotie van ananassap in de Verenigde Staten. De gelijkenissen met de reis van Merian zijn interessant, want ook O'Keeffe keek haar ogen uit in een landschap dat werd uitgebuit en ook zij was op haar reis afhankelijk van de kena nis van een lokaal jong meisje. Op haar uiteindea lijke schilderij verschijnt de nog onrijpe vrucht als niet minder dan een schat verstopt tussen de lange, gladde stengels van de plant, rood oplicha tend in het groen als een hart dat klopt van het leven. Het is 1939, de abstractie heeft de vera beelding van het naturalisme overgenomen en op O'Keeffe's schilderij, dat inderdaad verscheen in een advertentie voor ananassap, is zeker geen kakkerlak te bekennen.
'Veel dingen zijn zo mooi, dat ze niet echt lija ken,' schreef O'Keeffe vanaf Hawaii aan haar man Alfred Stieglitz. Een gedachte waar Maria Sibylla Merian, een kwart millennium eerder, geen genoegen mee had genomen.
Rijksmuseum Amsterdam | links: een rijpe ananas met de levenscylcus van de Philaethria dido vlinder, uit hetzelfde boek