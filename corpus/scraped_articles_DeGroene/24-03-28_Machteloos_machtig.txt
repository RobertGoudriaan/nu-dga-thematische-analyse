Machteloos machtig

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
28 maart 2024
THEATER Versus
Een jonge vrouw heet het publiek welkom in 'de onwerkelijkheid'. Een mooie omschrijving van het theater: een plek die toeschouwers weghaalt uit de maalstroom van de werkelijkheid. 'Hier kan begonnen worden omdat er hier iets eindigt, namelijk dat daarbuiten', zegt actrice 'Ntianu Stuger. In de voorstellingVersusvan Theater Utrecht is zij Naomi, die uit is op verandering. Ze is klaar met de zelfdestructie van de zichzelf bevechtende mensheid. In de verbeeldingsruimte van het theater moeten we tot meer in staat zijn. 'Als het hier niet lukt iets anders te doen, dan zal het daar hetzelfde blijven.'
Er zijn momenteel meer voorstellingen over opstand tegen de machteloosmakende machinaties in de samenleving. InRabbit Hole(Toneelmakerij/Theater Sonnevanck) vindt een gepeste jongen achter zijn computer houvast bij een online-complotdenker. Hij roept het aanwezige publiek op om uit het systeem te stappen.Exit Poll, van Bellevue Lunchtheater en het Nationale Toneel, toont de hilarische slotavond van een toekomstige verkiezing waarbij volk in meerderheid heeft besloten om blanco te stemmen. De verbijsterde fictieve toneelpolitici die elkaar fanatiek aan het bestrijden waren, turen ineens wantrouwend naar hun 'partijgenoten' in de zaal: de protest-afhakers zijn onder ons.
Ook inVersusworden de toeschouwers aangesproken op de kracht die we wel degelijk hebben om dingen te veranderen. Een spiegelwand tegenover de tribune benadrukt onze aanwezigheid, en licht dat soms over de publieksrijen glijdt versterkt dit. Naomi benoemt het 'machteloze machtig zijn van alle mensen in deze ruimte', en vraagt zich af of wat ons verlamt niet onze angst is 'dat wij het zijn die de verandering in gang moeten zetten'. Haar begin is een beoogde ontwapening van haar ideologische tegenstander. De populist die ze op het podium uitnodigt, gelooft niet in het goede dat zij altijd nastreefde. Mensen zijn geen autonome wezens, stelt acteur Vincent van der Valk als Eduard. Ze willen een sterke leider volgen die orde schept in de chaos.
De tekst die regisseur Casper Vandeputte met Van der Valk schreef, is een filosofische overdenking. De snelheid van de woordenwisseling maakt dat overdenken wel lastig. Een rustpunt is de geweldige muziek van het Cello Octet Amsterdam, maar daar wordt regelmatig doorheen gepraat. Ook is het moeilijk om de twee personages te plaatsen. Naomi's achtergrond is vaag, en als zij Eduard introduceert omvat zijn biografie zo bizar veel ongerijmde activiteiten dat je hem niet kan relateren aan bestaande personen. Als Naomi het publiek verwijt dat wij door ons zwijgen mensen als Eduard bestaansrecht geven, wordt deze toeschouwer daar nogal kriebelig van. Deze ideeÃ«nuitdragers, die uiteindelijk elkaars yin en yang blijken, blijven mij te onwerkelijk.
De enige verandering die de moegeredeneerde Naomi uiteindelijk teweegbrengt, is de opdracht aan het publiek om na afloop niet te applaudisseren. Het weghalen van dit massagebaar geeft de toeschouwer inderdaad een autonome, individuele macht: om niet of toch wel te klappen.
Marijn van der Jagt
Op tournee tot eind april,https://theaterutrecht.nl
Julian Maiwald | Links: 'Ntianu Stuger in Versus van Theater Utrecht;