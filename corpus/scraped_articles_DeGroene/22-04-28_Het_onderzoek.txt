Het onderzoek

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
28 april 2022
Voor dit onderzoek richtten wij ons op de groei van XL- en XXL-distributiecentra, hallen van 25.000 vierkante meter en groter die in de afgelopen vijftien jaar in Nederland verrezen. Daarvoor vroegen we tientallen bestemmingsplannen en bouwdossiers op bij gemeenten en provincies. Door heel het land spraken wij met ontwikkelaars, wethouders, gedeputeerden, lobbyverenigingen, wetenschappers en protesterende bewoners. Alle partijen die aan bod komen hebben wij de gelegenheid gegeven om te reageren.
Het onderzoeksproject is uitgevoerd door de Masterclass 2021/2022 van Platform voor onderzoeksjournalistiek Investico in samenwerking met De Groene Amsterdammer, begeleid door Thomas Muntz (Investico) en Coen van de Ven (De Groene). De onderzoekers ontvingen voor de duur van het project een beurs vanuit het programma Expertisebevordering van het Fonds Bijzondere Journalistieke Projecten.