Niet bang voor regen

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
22 februari 2024
TELEVISIE You can't kill the story
Warme aanbeveling om uitgesteld te kijken naar Tegenlicht-afleveringYou can't kill the story.Meta-programma, want tv-journalistiek over de talloze bedreigingen voor de vrije pers - letterlijk: 96 gedode journalisten in 2023 en de teller loopt, alleen al in Gaza, hard door - maar tegelijk ook, positief, over het project Forbidden Stories (FS) en zijn Franse directeur Laurent Richard. Hij was 25 jaar tv-verslaggever in brandhaarden toen in 2015 de aanslag opCharlie Hebdoplaatsvond. Zijn werkplek was op dezelfde verdieping en hij vond minuten na de vlucht van de moordenaars stervenden en doden. Wat leidde tot oprichting in 2017 van een organisatie die zegt: je kunt de journalist vermoorden, maar niet diens verhaal.
Hun eerste casus was het Daphne-project, genoemd naar Maltese Daphne Caruana Galizia, vermoord met een autobom na jaren bedreigingen door overheid, zakenlieden en maffia, vanwege publicaties over corruptie op het hoogste niveau. Liefst 45 journalisten van achttien nieuwsorganisaties doken georganiseerd in de materie: noodzakelijkglobal network,want corruptie en witwassen strekten zich van Malta uit naar Azerbeidzjan, Dubai, de VS, Frankrijk. Uniek in een wereld waarin de focus juist altijd lag (en ligt) op eigen onderzoek, liefst leidend tot primeur, dat zo lang mogelijk geheim wordt gehouden.
Op een conferentie in Amman worden journalisten uit het Midden-Oosten voorgelicht over FS en de mogelijkheid hun onderzoeksresultaten veilig te stellen in geval ze gevangen genomen of zelfs gedood worden. Confronterend. Aanwezigen doen allemaal gevaarlijk werk en alleen al daar uitgenodigd zijn betekent dat vriendschappelijk FS ervan weet - en dus de vijand ook. Richard is toonbeeld van rust, duidelijkheid en verwelkoming. Een Irakees: 'Ons spreekwoord: wie nat is, is niet bang voor regen. Elke dag met de dood geconfronteerd blijven we onze stem verheffen.' Een ander: 'Maar Arabische autoriteiten kunnen journalisten meer aandoen dan alleen vermoorden.' Hij doelt op marteling; de veiligheid van familie. Richard biedt een digitale Safe Box voor versleutelde info, die FS niet zonder toestemming zal openen, maar geeft toe dat dat geen levensverzekering is. De eerste man worstelt zichtbaar (de kracht van beeld boven geschreven woord): 'Waarom zou ik je vertrouwen? Bij ons deel je gevaarlijke info niet met Ahmed of Saïd' - niet eens uit journalistiek eigenbelang, maar uit zelfbescherming.
De hoofdmoot wordt gevormd door een nieuwe casus: Azerbeidzjan, president Aliyev, corruptie, witwassen, misbruik van Europese subsidies om het wrede gevangeniswezen te 'hervormen', milieu- en gezondheidsramp door goudwinning (goud dat in onze smartphones, laptops et cetera wordt gestopt door Apple, Microsoft, HP). Katalysator is de arrestatie van vier kritische journalisten in Bakoe (prognose: vijf tot acht jaar gevangenis) die willen dat hun werk wordt voortgezet en waarvoor FS weer een internationaal journalistenteam met taakverdeling vormt. Complicatie: sinds de Oekraïne-oorlog zoekt Europa vervanging voor Russische energiebronnen. Onder meer bij Aliyev die door Ursula von der Leyen geprezen wordt. Er is Absoluut Kwaad, maar hier zien we Absolute Moed. En een nieuwe journalistieke aanpak.
Walter van der Kooi
Shuchen Tan,You can't kill the story, VPRO Tegenlicht, NPO Start
VPRO | Laurent Richard in de Tegenlicht-aflevering You can't kill the story