Klik Rooksignalen Marian Donner

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
18 april 2024
Technologie maakt het leven makkelijker voor ons, lost dingen op. Ook onze angst voor de dood. Is dat wenselijk?
Het is een hele suffe film, zo'n dertien in een dozijn Hollywood-komedie, en toch moet ik heel vaak aanClickdenken, met Adam Sandler uit 2006. In die film heeft Sandler een magische afstandsbediening waarmee hij de saaie momenten van zijn leven door kan spoelen: het gekibbel met zijn vrouw, steeds weer dezelfde verhalen van zijn vader, de saaie spelletjes met zijn zoontje (o, de stille wanhoop die je kan overvallen als je drie-tot achtjarige weer een onbegrijpelijk spel heeft bedacht waarvan de regels steeds veranderen en dat geen einde kent). Zijn leven wordt een soort Instagram Story, een en al hoogtepunten, succes en geluk.
Tot hij op zijn sterfbed ontdekt dat hij alles verloren is wat hij belangrijk vond: zijn vrouw, vader en zoon. 'Je was er nooit', verwijten ze hem. Een grote liefde, aldus de dubbeldikke moraal van dit verhaal, wordt nu eenmaal gebouwd op trivialiteiten, op het saaie, het lelijke en al die andere dingen die je je later niet eens meer herinnert.
Er zijn wel meer films en romans met die moraal, veel betere ook. Meestal spelen ze ergens in de toekomst, of alternatieve realiteit, en is het gelukt om onze diepste verlangens te vervullen: de mens hoeft niet meer te lijden. InEternal Sunshine of the Spotless Mind(2004) kunnen pijnlijke herinneringen, zoals die aan een verloren geliefde, uitgewist worden. InHer(2013) bevredigt een virtuele assistent ieders persoonlijke behoeften. In feite zijn het allemaal variaties opBrave New World, de roman uit 1932 van Aldous Huxley, die een wereld schetst van permanente tevredenheid, en zoveel verontrustender is dan die andere beroemde, dystopische roman,1984. Waar in die laatste de mens onderdrukt wordt door angst en terreur, gebeurt dat inBrave New Worldvia onze verlangens. Probeer te ontsnappen aan je pijn, verdriet en verveling, zeggen deze roman en eerdergenoemde films, en het leven zal een kwelling zijn.
WatClickechter zo goed maakt, ook al is het een slechte film, is dat het zo duidelijk de (huidige) functie van technologie laat zien. Hoe het ons dient met de belofte om dingen makkelijker voor ons te maken.
Alles wat je wilt hebben kun je met een druk op de knop bestellen. Dankzij smartphones, sociale media en Netflix hoef je je nooit meer vervelen. Google Maps laat je nooit meer verdwalen. Met de komst van de zelfscankassa ervaar je nooit meer ergernis over een trage rij. Op veel vlakken hebben we onze afstandsbediening, of ontsnappingsroute, al gekregen. Technologie verlicht de last, haalt het ongemak weg, geeft eenquick fixvoor al die dingen waarmee we niet willendealen. Zelfs de dood ontsnapt er niet aan: in Silicon Valley proberen meerdere start-up's de mens het eeuwige leven te geven, in Gaza schakelt het Israëlische AI-programma Lavender vermeende vijanden, vooral vrouwen en kinderen, automatisch uit.
Dus natuurlijk, natúúrlijk, wordt er tegenwoordig ook steeds vaker gesproken over een 'technofix' om de opwarming van de aarde tegen de gaan, zoals deNRConlangs schreef. Het zonlicht kan kunstmatig gedimd worden, manieren zijn onder andere het plaatsen van spiegels in de ruimte, wolken reflecterender maken, of, en dit wordt gezien als het meest kansrijk, om de lucht vol te spuiten met zwaveldeeltjes. Steeds meer wetenschappers werken hieraan, de interesse van beleidmakers groeit, 'miljardairstypes' uit Silicon Valley zijn bereid er veel geld in te pompen, aldus deNRC. En zo groeien de kansen dus dat zo'n zonnescherm er ook daadwerkelijk komt.
Waarom doen mensen dingen? Omdat het kan, lietClickal zien.
Het is het zoeken naar een makkelijke uitweg, de overtuiging van de eigen almacht, die de mens zal vernietigen, betoogt regisseur Jeff Gibbs in zijn documentairePlanet of the Humans(2019). Hierin wil hij aantonen hoe vervuilend zogenaamd groene energie is, en hoe vals dus ook de belofte dat we gewoon door kunnen gaan op de oude weg (alleen dan beter, want schoner). Maar hij neemt ook een filosofisch standpunt in. Zou het kunnen, vraagt hij zich af, dat de mens steeds de verkeerde keuzes maakt omdat hij zijn eigen sterfelijkheid niet onder ogen wil zien?
De mens kan niet meer tegen pijn, schreef Byung-Chul Han inDe palliatieve maatschappij(2022). We moeten accepteren dat de mensheid uit zal sterven, stelt Lisa Doeland inApocalypsofie(2023). Ja, zegt de psycholoog die Gibbs zijn vraag voorlegt, hij haalt Camus aan: 'Er is maar een vrijheid, de aanvaarding van de dood, daarna wordt alles mogelijk.' Of zoalsClickbetoogt: niet alleen de aanvaarding van de dood, maar ook de duizend kleine doden op weg daarnaartoe, al het ongemak, de verveling, de pijn en het verdriet.
Quick fixes en shortcuts bestaan niet, er wordt altijd een prijs betaald. De enige duurzame oplossing voor het klimaat is om minder te produceren, minder te consumeren, minder troep bedoeld om de leegte van binnen te vullen. Opdat er vanuit die leegte, eindelijk, iets nieuws kan ontstaan.
Probeer te ontsnappen aan je pijn, verdriet en verveling, en het leven zal een kwelling zijn