Banjo en kerkorgel

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
29 augustus 2024
POPMUZIEK De Mannen Broeders
Vlaming Colin H. Van Eeckhout is de voorman van Amenra, de poëet onder de harde bands, met albums als hoogmissen, en optredens als ceremonies. Troostvol zijn ze, maar de troost ligt niet pasklaar gereed: je moet zelf over de gitaarmuren klimmen. Zeeuw Broeder Dieleman laat zich voor zijn prenten inspireren door de negentiende-eeuwse volkskunstenaar Jan de Prentenknipper, en in muzikaal opzicht door de Amerikaanse singer-songwriter Bonnie Prince Billy.
Op het eerste gezicht lijken Van Eeckhout en Broeder Dieleman vooral één ding met elkaar gemeen te hebben, en dat is hun taalgevoel. Enkele albumtitels van Broeder Dieleman:De liefde is de eerste wet, Oh mijn ziel.Enkele songtitels van Amenra opDe doorn,hun achtste album en het eerste waarop Van Eeckhout in het Vlaams zingt:Ogentroost, De evenmens, Het gloren, Voor immer, De dood in bloei.
Maar er zijn bij nader inzien diepere overeenkomsten. Met Amenra eerde Van Eeckhout eerder Townes Van Zandt, een van de grootste inspiratoren van Bonnie Prince Billy. En Van Eeckhout en Broeder Dieleman delen in hun werk, hun verschillen ook, hun fascinatie voor rituelen, hun zoektocht naar zingeving, de keuze voor rouw als centraal thema. De Mannen Broeders heet hun project,Sober maalgaat het album heten. Op de hoes zien we een foto van Vlaamse vluchtelingen die tijdens de Eerste Wereldoorlog sliepen in de Doopsgezinde Kerk in Middelburg. Daar namen De Mannen Broeders tijdens de lockdowns van 2022 het album op.
De eerste singleGrafschriftis volstrekt niet van deze tijd en (daardoor) prachtig. De tekst is het grafschrift dat de Axelse dominee Jan Scharp eind achttiende eeuw schreef voor priester Johannes van der Walle: 'Hij was als mens, als vriend, als leraar en als christen/ Mijn vriend, de vriend der deugd, de vijand van het twisten.' Het kwam Scharp op een kerkelijke procedure te staan, deze loftuiting op een Paap. De melodie die klinkt op de banjo is die van kerkliedAlle roem is uitgesloten,waarvan diezelfde Jan Scherp de dichter is. In de clip bij het nummer, opgenomen in de protestantse kerk van Axel, figureert de huidige predikant van de kerk, dus de verre opvolger van Scharp.
Want ja, ook dat hebben Van Eeckhout en Broeder Dieleman met elkaar gemeen: oog voor detail en een diep besef van historie. In wat ik al hoorde van het album klinkt de kerkelijke opnamelocatie grondig door. Galmend klinken de stemmen, statig en geleefd de voordracht. Het kerkorgel zwaar en geladen, de teksten archaïsch en gedragen, de banjo en piano donker en dreigend. De meest passende referentie lijkt vooralsnog het beste werk van David Eugene Edwards. Op 21 oktober weten we het zeker. Ik zie ernaar uit, deze warme winterplaat.
Leon Verdonschot
Sober maalverschijnt op 21 oktober
Stefaan Temmerman | De Mannen Broeders, Tonnie 'Broeder' Dieleman (links) en Colin H. Van Eeckhout