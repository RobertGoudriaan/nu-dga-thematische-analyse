GOOD TRIP BAD TRIP

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
20 april 2023
In de 'druggy techno-twenties' beleven bewustzijnsverruimende middelen een hausse: microdosing lsd, ayahuasca-reizen naar Peru, debusinessmen's tripmet DMT in een hotelkamer, et cetera. Er wordt volop interdisciplinair onderzoek gedaan naar psychedelica, die opnieuw worden geëvalueerd vanwege hun therapeutische effecten. Maar wat gaat er verloren bij de omzetting van transpersoonlijke, onuitsprekelijke psychedelische ervaringen naar de conventies van de wetenschap? En waar zijn met medicalisering enmainstreaminghetweirdeen het subversieve gebleven?
Midden in de psychedelische renaissance doetDe Gidsverslag van zijn collectieve trip. Samen met literair internettijdschriftDIG(www.de-internet-gids.nl) en onder de bezielende leiding van gastredacteur en filmmaker Maartje Nevejan hield een groep redacteuren en medewerkers van beide tijdschriften een psychedelische sessie met ademwerk en truffels, waarvoor dank aan Kokopelli, Amsterdam. We vroegen ons af welke relaties er bestaan tussen taal en bewustzijn(sveranderingen). De psychedelische ervaring is een perceptie op de grens van het menselijke. Psychedelisch betekent letterlijk: de geest, ziel ofmindmanifesteert zich. Taal schiet daarbij notoir tekort. Ook achteraf kan er over de vaak verkregen levensveranderende inzichten nauwelijks worden gesproken.
Zulke ervaringen zijn echter niet voorbehouden aan gebruikers van bewustzijnsverruimende middelen, en niet beperkt tot het moment van de trip. De experimenten van sommigen laten bovendien sporen na bij andere niet-gebruikers. Nog resterende inheemse culturen leren: taal is het filter waardoor de ziel van een samenleving de materiële wereld bereikt. Om wat voor taal vragen psychedelica? Wanneer is iets precies psychedelisch? Kan taal zelf zulke ervaringen opwekken? Wat zijn de lessen van de sixties? En zijn er gevaren bij de huidige revival?
We vroegen schrijvers, dichters, denkers, kunstenaars en lezers om hun ideeën en tripverslagen, ook voor het doorgroeiende dossier opwww.de-internet-gids.nl. Zij delen hun perspectieven: onder andere die van de ongelovige, de muurbloem, detripsitter, devodou-priesteres, de wetenschapper, de gebruiker en de scepticus.De GidsenDIGsluiten aan bij een inmiddels lange traditie van literaire werken óver en ónder invloed en in de geest van psychedelica. Dit dubbeldossier doet verslag van de zoektocht naar een nieuwe taal.
Asha Karami (redacteurDIG), Edzard Mik en Dirk Vis (redacteurenDe Gids) en Maartje Nevejan (gastredacteur) namens beide redacties