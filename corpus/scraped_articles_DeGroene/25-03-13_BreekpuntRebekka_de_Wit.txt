Breekpunt Rebekka de Wit

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
13 maart 2025
Of er misschien toch nog iets goeds uit zou kunnen komen. Uit oorlog, bedoel ik. Heel even vroeg ik het me af. De escalerende geopolitiek kwam al uren uit de radio terwijl ik bezig was twee kapotte glazen op te vegen en tussen alle kieren vandaan te pulken.
Ik wist de hele tijd niet wat ik eigenlijk hoorde, item na item. Dat weet ik al jaren niet, heb ik misschien wel nooit geweten. (Ik was geloof ik niet verbijsterd toen ik de Twin Towers zag instorten. Ik geloof niet dat ik het als een aanval zag op de westerse beschaving. Het was een instortende toren. Toegegeven, ik zat in de wachtkamer van de tandarts toen het gebeurde, mijn moeder had net gebeld om te zeggen dat ze ongeneeslijk ziek was, en op het scherm bij de tandarts zag ik mensen in stilte vallen, want het geluid stond uit. Ik herinner me dat ik net zo gewichtloos werd als die mensen op dat scherm.)
Misschien zou het iets doen voor de biodiversiteit, dacht ik. Zoals bij Tjernobyl. Of dat we door een handelsoorlog minder gaan consumeren, dat het een breekpunt is waarna alles toch écht anders zal moeten worden, want dit nooit meer.
'Iedereen ging dood, er waren concentratiekampen en daarna werd er in het kader van de de wederopbouw intensieve landbouw, hyperkapitalisme geïmporteerd uit Amerika.'
Nee, zei ik. Tuurlijk. Nee. Er is niks goeds aan oorlog, er komt niks goeds uit, waar haalde ik het vandaan, de gedachte dat er misschien toch - Misschien dat door die glazen die waren gebroken, en door het opvegen, alles schoner werd dan het was.
Zoals gezegd: elke naam moet minstens vierduizend keer worden geroepen, door een halfopen buitendeur, namen horen een leven lang mee te gaan. Tegen wie moet je het roepen: oorlog maakt een einde aan zoveel namen.