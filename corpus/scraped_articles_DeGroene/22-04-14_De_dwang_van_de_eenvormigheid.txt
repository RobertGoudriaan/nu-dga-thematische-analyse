De dwang van de eenvormigheid

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
14 april 2022
Waarom proberen de historicus Ewoud Kieft en de socioloog Merijn Oudenampsen Menno ter Braaks werk zo in diskrediet te brengen?Het nationaalsocialisme als rancuneleerwerd door Oudenampsen(NRC,28 januari) 'een draak van een essay' genoemd. En nu geeft Ewoud Kieft inDe Groene Amsterdammer(17 maart) zijn commentaar, hoewel hij genuanceerder te werk gaat. Wel krijgt Ter Braak hiermee 82 jaar na zijn dood wat hij met zijn polemische essays beoogde: kritiek.
Kieft schrijft dat Ter Braak onverwacht in de bestsellerslijsten voorkomt. Onverwacht? Welnee. Met de opkomst van de populistische partijen vanaf de laatste eeuwwisseling werd Ter Braaks werk weer actueel en probeert men antwoord te krijgen op de vraag of de politieke situatie op dit moment overeenkomsten vertoont met die in het Interbellum. Dit debat is in volle gang.
Storend in zowel Oudenampsens artikel als Kiefts essay is de onvolledige weergave van een van Ter Braaks stellingen. Het geciteerde deel luidt: 'dat het nationaalsocialisme niet het tegendeel, maar devervullingvan democratie en socialisme, niet de ontkrachting, maar deperversievan democratie en socialisme is (...)' - weggelaten wordt de rest van de zin: '(...) van de doctrinaire democratie en het doctrinaire socialisme, welteverstaan, die men volstrekt niet kan vereenzelvigen met de democratische gewordenheid waarin wij leven en waarboven wij geen hogere instantie kennen'.
Wat is de bedoeling van dit onvolledig citeren?
Met de kennis van nu oordelen we allicht anders dan Ter Braak toen deed. Hoe Ter Braak over de democratie dacht, brengt hij in zijn werk herhaaldelijk onder woorden, zeker na de machtsovername van Hitler. Zijn polemische essays verdienen een grondige bestudering waarbij het zich verplaatsen in Ter Braaks tijd noodzakelijk is. Ongetwijfeld zullen daarna andere conclusies getrokken worden.
CHRISTINE T.E. PETERS,
Nijmegen U kunt uw ingezonden brief van maximaal 400 woorden sturen naargroene@groene.nl