9,5 jaar voor een achttienjarige 'vluchtelingenkaptein' Aan de grens

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
14 maart 2024
Het kan altijd nog erger. De speelfilmIo capitanoeindigt met de scène waarin de zestienjarige, onervaren kapitein 250 migranten vanuit Libië veilig naar de Italiaanse kust heeft overgebracht. Amara Fofana uit Guinee, op wiens verhaal de film is gebaseerd, kwam er met twee maanden gevangenis in Siracusa nog relatief goed van af.
Anders verging het de achttienjarige Ibrahima Bah die op 13 december 2022 een vijftigtal migranten in een rubberboot over Het Kanaal naar Engeland probeerde over te brengen. Net als Amara Fofana kreeg de jonge Senegalees het roer in handen in ruil voor een gratis overtocht. Ze waren nog in Franse wateren toen de boot na een half uur water begon te maken. De Franse kustwacht reageerde niet op hun noodkreten. In paniek poogden de migranten aan boord van een vissersboot te klimmen. Vier mensen verdronken en vijf worden nog steeds vermist. Bij aankomst werd Ibrahima gearresteerd op beschuldiging van mensensmokkel en het illegaal betreden van Brits grondgebied.
Tijdens zijn proces verklaarde Ibrahima dat hij, net als Amara Fofana inIo capitano,na aanvankelijke toezegging weigerde de kleine boot te besturen na het zien van het aantal mensen aan boord. Onder bedreiging van vuurwapens en enkele klappen werd hij gedwongen, zoals ook verschillende overlevenden tijdens het proces hebben bevestigd. Ibrahima, hun 'engel', redde hun leven door de opblaasboot naar het vissersschip te sturen.
'De verantwoordelijkheid van deze tragedie afwentelen op dit jonge slachtoffer in onze wereld vol van geweld en ongelijkheid is buitengewoon cynisch en obsceen.' De persverklaring van de Franse vluchtelingenhulporganisatie Utopia 56 liet aan duidelijkheid niets te wensen over. Verontwaardigd stelde de organisatie: 'Dit besluit getuigt niet van een wil tot gerechtigheid, maar zuiver van het vinden van een schuldige. Frankrijk noch het Verenigd Koninkrijk heeft een onderzoek ingesteld naar de verantwoordelijken voor deze mensensmokkel.' Sinds juni 2022 zijn minstens 240 mensen vervolgd voor het illegaal betreden van Brits grondgebied en minstens 49 voor het faciliteren hiervan. Op 23 februari werd Ibrahima Bah verantwoordelijk gesteld voor de schipbreuk en veroordeeld tot 9,5 jaar gevangenisstraf voor dood door schuld.
Het total aantal in 2024 getelde doden en vermisten aan de Europese buitengrenzen, volgens het Missing Migrants Project (IOM): 794