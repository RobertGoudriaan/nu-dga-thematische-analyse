Extinction Rebellion

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
5 oktober 2023
Goed datDe Groeneaandacht besteedt aan burgerlijke ongehoorzaamheid! Helaas staan er wel een aantal feitelijke onjuistheden in het interview met Kees Schuyt (inDe Groenevan 27 september).
Schuyts opmerkingen over geweld en acties bij veehouderijen kloppen niet. Hij zegt: 'XR begon in Nederland met gewelddadige acties tegen veehouderijen en persoonlijke bedreiging van veehouders en koos vorig jaar voor strategische geweldloosheid.' Dit is pertinent onjuist. Vanaf haar oprichting in 2019 is Extinction Rebellion Nederland altijd strikt geweldloos geweest. Dat is een van onze belangrijkste waarden (zo niet de meest belangrijke). Wij weten niet waar Schuyt zich op baseert. De acties die hij aanhaalt herkennen wij niet als acties van Extinction Rebellion, nog los van de vraag of er sprake was van geweld of niet. Wellicht dat hij ons verwart met een andere beweging.
Ook is George Monbiot nooit bij de actietraining in Utopie in Den Haag geweest. Er is daar alleen een ﬁlmpje vertoond van Monbiot. De trainers van die speciﬁeke training geven aan dat 'Stenen gooien door ruiten op Schiphol, mag dat?' nooit is gezegd. Onderdeel van de trainingen is dat we praten over wat geweld is en wat geweldloosheid. Dit gebeurt aan de hand van voorbeelden. In dit geval waren de voorbeelden: 'Een woning met een baby en de gaskraan staat open, is het gewelddadig als je dan de ruiten ingooit om de baby te redden?' en 'Is het gewelddadig als je bij Schiphol een hek doorknipt om op de taxibaan te komen?'
Verder is de bewering 'Rondom heel Den Haag staan dagelijks kilometerslange ﬁles' onjuist. Na aﬂoop van het eerste weekend van de A12-blokkades in september gaf de ANWB aan dat er geen sprake was van 'chaotische taferelen of onevenredige vertragingen'.
Wij betreuren het datDe Groeneeen artikel plaatst waarin zoveel feitelijke onjuistheden staan.
EXTINCTION REBELLION
Jan Rothuizen