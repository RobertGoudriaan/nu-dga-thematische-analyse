Zelfhulp

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
6 juni 2024
Laat dat zelfhulpboek van Marian Donner (rubriekRooksignalenvan 30 mei) maar komen. Hoe herkenbaar is haar advies om de beste versie van jezelf te worden, door op zoek te gaan naar je aartsvijand.
Alhoewel ik hier een kleine nuancering zou willen aanbrengen aangezien mijns inziens aartsvijand een negatieve connotatie heeft: niet integer, vals, gemeen, onbetrouwbaar, wreed, wraakzuchtig.
Een waardige opponent, mits je deze ook zo herkent en erkent, is een ongelooﬂijk leerzame spiegel en leert je zoveel over jezelf. En door deze lessen te pakken en je opponent te leren waarderen voor deze waardevolle levenseducatie leer je eindelijk wie je bent, waar je voor staat, je plaats en vooral: je eigen kernwaarde en morele kompas.
Zonder op zoek te zijn, kwam ik op professioneel vlak een (achteraf gezien) waardige tegenstander tegen. Ik was blind, ik zag alleen een vijand, het vleesgeworden kwaad.
Klagen, piepen, mekkeren deed ik. Totdat mijn coach met een nuchter inzicht kwam: je vijand verdient een ﬂinke bos bloemen, omdat hij je een grote spiegel voorzet. Tja.
Klaar was het gemekker, geklaag en gepiep. Ik heb de kans gepakt en mijn positie bepaald. Ik heb het tegenspel met verve leren spelen én waarderen. Episch was het allemaal niet. Dramaqueen zou een betere beschrijving zijn. Bloemen heb ik niet meegenomen.
Uiteindelijk ben ik vertrokken. Mijn opponent heb ik een hand gegeven en oprecht bedankt voor de essentiële lessen. Mijn persoonlijk kompas is nu eindelijk goed gekalibreerd. Ik heb eindelijk mijn positie bepaald: ik weet wie ik ben, waar ik voor sta en ken mijn waarde.
Ik kan Marian Donners advies dan ook van harte onderschrijven. PATRICIA DIJKMAN
U kunt uw
ingezonden
brief van maximaal 400 woorden sturen naargroene@groene.nl