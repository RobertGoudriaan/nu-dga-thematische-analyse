'Milieu? Milieu? Man, ik kom uit een voortréffelijk milieu!' Working class hero Loes Luca

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
19 oktober 2023
Ze kan nog zoveel legendarische rollen op haar naam hebben staan, het is onmiddellijk deze uitroep die in gedachten komt als je aan Loes Luca denkt. Hij is afkomstig uit een milieucampagne die het Energiebedrijf in de jaren negentig op televisie lanceerde. Luca speelde in verschillende spotjes een vrouw, om het maar even neutraal uit te drukken, die zich graag liet voorstaan op haar goede komaf. Het mannetje dat bij haar thuiskomt om wat energiebesparende adviezen te geven, ranselt ze nog net niet af met haar paardrijzweepje. Als hij haar zegt veel energie te kunnen besparen door spaarlampen te gebruiken, maakt ze hem aan het schrikken door op haar allerbekakst te kwelen nog over 'plenty' energie te beschikken. 'Ik speel nog elke avond een stevig robbertje bridge.'
Weinig is pijnlijker, en niet-grappig, als een upperclasser plat gaat praten om iemand uit het volk te verbeelden, maar omgekeerd kan heel goed. Luca kan het in ieder geval heel goed, zoals ook Wieteke van Dort een onvergetelijke 'deftige dame' in huis had in het kinderprogrammaDe Stratemakeropzeeshow. Ook iemand als Adèle Bloemendaal, niet toevallig de heldin van Luca, bespeelde beide registers van nature, zoals ze - 'Bros bros bros bros!' - in een reclame voor 'een luchtig chocoladereepje' liet zien, bellend in bad met haar moeder.
Maar nu lijk ik wel heel erg uit de oude doos te tappen, terwijl Luca op het moment langs het theater toert in een voorstelling geïnspireerd op haar eigen leven, en te zien is in het tweede seizoen van de televisieserieMaud & Babs,waarin ze de licht dementerende moeder speelt van mantelzorger Maud, een rol van Rifka Lodeizen. In het recente verleden schitterde ze onder veel meer als een sardonische zuster Klivia (ooit samenvallend met Hetty Blok) in de musicalremake van Annie M.G. Schmidts televisieserieJa zuster, nee zusteren als barvrouw Doortje (de vroegere rol van Adèle Bloemendaal) in de nieuwe versie van de populaire jaren-zeventigserie van Eli Asser,'t Schaep met de 5 pooten.'We benne op de wereld om mekaar om mekaar, te hellupe niet waar.' Ooit spraken hele volksstammen zo in Amsterdam, en Luca maakt dat geloofwaardig.
Terwijl er weinig misverstand over bestaat dat ze in Rotterdam geboren en getogen is. Ze begon haar leven aan de Vlietlaan, samen met haar toen negentienjarige moeder, inwonend bij 'opoe'. Toen ze aan bevriend theatermaakster Maria Goos vertelde over die tijd, bijvoorbeeld dat opoe gek op makreel was en haar handen na gedane consumptie afveegde aan de gordijnen, rees het idee voor de persoonlijke, intieme theatervoorstellingUit het hoofd. Wie een blik werpt op de voorstellingen en films waarin Luca een rol had, ziet heel Nederland in cultureel-arbeideristische hoogtepunten aan zich voorbijtrekken, vanSpettersvan Paul Verhoeven viaTheo en Thea en de ontmaskering van het tenenkaasimperiumenDe Noorderlingenvan Alex van Warmerdam tot de recente succesvolle komedieMi Vidavan Norbert ter Hall, geschreven door Roos Ouwehand, waarin ze een gepensioneerde kapster speelt. Luca staat garant voor 'herkenbare' types, meisjes/vrouwen uit zéén stuk, in voor een gebbetje, het hart op de juiste plek.
Zo figureert ze straks in een programma van Human, over het grote aantal laaggeletterden in de wijk waar ze woont. Wat heeft het voor gevolgen als je moeite hebt met lezen en schrijven? Luca onderzoekt het als zichzelf deze keer, degene die op haar zeventiende werd afgewezen voor de Academie voor Expressie omdat ze maar drie jaar mulo had en geen Frans sprak, en die als lijflied koestertZeur nietvan Annie M.G. Schmidt.