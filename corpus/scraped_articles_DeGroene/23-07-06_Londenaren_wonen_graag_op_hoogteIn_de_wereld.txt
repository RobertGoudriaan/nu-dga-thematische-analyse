Londenaren wonen graag op hoogte In de wereld

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
6 juli 2023
Londen- Primrose Hill. Greenwich Park. The Shard. London Eye. De Sky Garden, een wolkenkrabber in de City. Al deze plekken in Londen bieden een panoramische blik over de uitdijende metropool. Het meest exclusieve uitzicht is evenwel weggelegd voor de bewoners van Dawson's Heights, twee jarenzestigflats op een heuvel in het zuiden van Londen. Vele mijlen zien ze uit over de stad en de aangrenzende graafschappen.
'Jarenzestigflats' klinkt niet veelbelovend. Massieve, grauwe flats die een prima decor vormen voor misdaadthrillers alsGet CarterenHarry Brown. Op Overhill, een heuvel die deels bestaat uit afval dat vrijkwam bij de aanleg van een spoor, liet Kate Macintosh zich begin jaren zestig leiden door de klassieke oudheid. De toen 26 jaar jonge architect, telg van een socialistisch gezin uit Edinburgh, bouwde twee 'ziggoerats', terrasvormige piramides. Ze bestaan uit 298 appartementen, verdeeld over twaalf verdiepingen. Tussen Bredinghurst en Ladlands, zoals de flats heten, bevindt zich een gemeenschappelijke tuin met rode rozen, bruine daglelies en paarse hortensia's. Het hoge complex is een geliefde filmlocatie. Onlangs nog schoot Channel 4 er sc√®nes uitQueenie,een verfilming van de gelijknamige bestseller van Candice Carty-Williams.
Voor de inmiddels hoogbejaarde Macintosh stond de menselijke maat voorop, reden dat ze elke flat voorzag van een balkon. Dat was omstreden. Toenmalig minister van Huisvesting Richard Crossman verweet rijksarchitecten belastinggeld te verkwisten met extravagantie: een balkon. Deze fungeren echter ook als vluchtroute in geval van brand. Dat is geen overbodige luxe, zo leerde de brand in de Grenfell Tower.
Aanvankelijk bestond Dawson's Heights volledig uit sociale woningbouw, maar een deel behoort nu tot de vrije sector, waar een driekamerflat zo 450.000 euro kost. Onlangs hebben Nick en Anneke, een jong stel, een maisonnette gekocht in Ladlands. 'Omdat we op de begane grond wonen is ons uitzicht beperkt, maar we hebben dan wel weer de beschikking over een tuintje', zegt Anneke, die een Nederlandse heeft. 'Het zijn mooie, ruime etages.'
Francis, een gepensioneerde schoolsecretaresse, woont al jaren op de vierde etage van Bredinghurst. 'Het uitzicht gaat echt nooit vervelen', zegt ze, 'en je zit op de eerste rang voor deflypastvan oude vliegtuigen bij koninklijke feesten. Maar er is een nadeel.' Ze wijst op de trolley vol boodschappen. 'Dagelijks de heuvel beklimmen wordt steeds zwaarder. Het is de prijs van mijn uitzicht.'