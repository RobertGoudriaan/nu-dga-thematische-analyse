Litouwse lhbtiq+'ers zijn jaloers op de buren

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
18 januari 2024
Vilnius- 'Esten zijn meestal wat traag, zoals het cliché hier wil, maar ditmaal hebben ze echt een enorme sprong voorwaarts gemaakt', verzucht Jogaila achter een dampende kop koffie in eenkavinein Vilnius. De media-aandacht in Litouwen voor die sprong - de openstelling van het burgerlijk huwelijk voor mensen van het gelijke geslacht in Estland per 1 januari - was bescheiden. Maar het thema knaagt aan leden van de Litouwse lhbtiq+-gemeenschap.
Tot overmaat van 'ramp' bekrachtigde het parlement van noorderbuur Letland op 9 november een reeks wetsamendementen die de invoering van het geregistreerd partnerschap op 1 juli van dit jaar mogelijk maakt. Er school nog een juridische adder onder het gras: indien tien procent van de stemgerechtigden binnen twee maanden een petitie voor het houden van een referendum zou tekenen, moest dat ook worden gehouden. Maar dat aantal is niet gehaald: 2,3 procent. President Rinkevics, zelf openlijk homoseksueel, verwacht de eerste partnerschappen deze zomer.
De Litouwse lhbtiq+-'ers staan vooralsnog met lege handen. De regering, bestaande uit de conservatieve Vaderland-Unie, de Liberale Beweging en de meer progressief-liberale Vrijheidspartij, wilde een geregistreerd partnerschap door het parlement loodsen, maar het ratificatieproces is na de tweede stemming in mei 2023 vastgelopen. Wanneer de doorslaggevende derde ronde zal plaatsvinden, is onduidelijk. Jogaila ziet het somber in: 'Later dit jaar zijn er verkiezingen en de Vaderland-Unie wil de "gezinswaarden"-fetisjisten en de katholieke kerk niet van zich vervreemden. En dan is daar nog president Nauseda die hunkert naar herverkiezing'.
Nauseda lijkt reeds stelling te hebben betrokken: 'Bij mensenrechten draait hetookom de financiële situatie van onze ouderen, gezinnen en mensen met een handicap.' Dat blijkt ook uit zijn visie op de 'Wet op de bescherming van minderjarigen tegen de schadelijke effecten van openbare informatie'. Dit enigszins Russisch-Hongaars aandoende curiosum uit 2009 beoogt 'de jeugd te beschermen tegen uitingen van geweld, zelfmoord en homoseksualiteit'. De regering-Simonyte wil van de wet af, die onlangs ook is bekritiseerd door het Europees Hof in Straatsburg, maar president Nauseda vat zo'n stap op als 'een ondermijning van het gezin'. 'We zullen de hekkensluiter van Europa zijn', concludeert Jogaila. 'Ik hoop dat de EU iets kan betekenen'.