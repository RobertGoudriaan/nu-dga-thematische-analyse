Op naar de tweede ronde

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
4 juli 2024
Rassemblement national haalde bij de eerste ronde op 30 juni volgens de voorlopige resultaten 33,15 procent van de stemmen - geen absolute meerderheid, wel de grote winnaar. Met een ongekend hoge opkomst van 69,5 procent volgde het Nouveau Front populaire met 28 procent. Ensemble, de coalitie van de huidige regering, kwam uit op 21 procent. Voor deelname aan de tweede ronde op 7 juli is 12,5 procent van de stemmen vereist en dus zullen deze drie partijen meedoen.
In het departement Saint-Denis kreeg de communist en kandidaat voor het Nouveau Front populaire Stéphane Peu met meer dan vijftig procent van de stemmen direct een zetel in het parlement; een tweede ronde is niet nodig. In tientallen districten is er echter eentriangulaireontstaan, omdat geen van de partijen de meerderheid behaalde; de kiezer kan tijdens de tweede ronde kiezen tussen drie partijen. Het is hierdoor mogelijk dat noch Rassemblement national noch het Nouveau Front populaire met 289 zetels de meerderheid behaalt van de 577 zetels die de evenzovele districten in het parlement vertegenwoordigen.
Het Nouveau Front populaire als ook premier Gabriel Attal verklaarden dat als ze in een district na Rassemblement national op nummer twee en drie staan, nummer drie zich voor de tweede ronde terugtrekt ten faveure van nummer twee. Links Frankrijk stemde in 2022 tijdens de tweede ronde van de presidentsverkiezingen immers ook massaal op Macron om Rassemblement national niet aan de macht te laten komen. De Republikeinen die niet met hun partijleider Éric Ciotti meegingen naar Rassemblement national haalden tien procent, maar toonden zich net als enkele andere rechts-conservatieve partijen minder genereus, uit vrees voor de belangrijke rol van de links-radicale Jean-Luc Mélenchon binnen het Nouveau Front populaire. Als op 7 juli geen partij de absolute meerderheid haalt, moet een coalitie worden gevormd en blijft het net als onder de afgelopen regeerperiode van president Macron lastig besluiten nemen.