Fernandes bij de oesters Muziek Sef

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
28 september 2023
Sef is clipmaker, ontwerper en vooral rapper. Hij veranderde eigenhandig het lidwoord voor'leven', zingt over leven en dood, en zwaait nooit met een vlag.
Wie op sociale mediaeen foto post van óf een moment van luxe ontspanning, of juist het tegenovergestelde daarvan, zet daaronder, in het tweede geval bij wijze van ironie: De Leven.
Hoofdverantwoordelijke voor het verdrijven van het ene lidwoord (het) en het in het zadel helpen van het andere (de): rapper Sef. Het inmiddels meer dan tien miljoen keer gestreamdeDe levenwas in 2011 het openingsnummer van zijn gelijknamige debuutalbum. Het was zijn eerste solosingle, zijn eerste solohit, en titelnummer van filmhitRabat. Hij heeft geregeld uitgelegd waarom hij 'de' prefereerde boven 'het': Sef vond 'de' dichterbij klinken, als iets wat nog bezig is.
De Marokkaans-Nederlandse rapper, geboren in Amstelveen als Yousef Gnaoui, had als rapper al een leven voorDe leven. Samen met producer The Flexican en rappers Fit en Murth vormde hij in 2004 Flinke Namen, dat enkele hits scoorde, waaronderAls zij langsloopt, nog steeds verantwoordelijk voor een van de meest droogkomische videoclipbeschrijvingen op Wikipedia: 'In de clip zien we de drie rappers in drie verschillende situaties. In de eerste scène loopt Sef door het park, en ziet hij een mooie meid. Hij is daardoor verward. In de tweede scène loopt Fit over straat, en ook hij ziet een mooie meid. In de derde scène staat Murth in een schoenenzaak, en ook hem overkomt hetzelfde.'
InDe levenzong Sef:'Als het morgen over is/ En er helemaal niks meer over is/ Dan kan ik zeggen dat ik heb geleefd/ En dat ik meer ben vergeten dan je weet, snap je?'
In het tweede nummer op het album kwam een onverwachte gast langs: de in 2011 nog vergeten zanger Hans de Booij, inmiddels na een biografie, veel privé-ellende en de prachtige comeback-singleNooit meer van God losweer terug in de belangstelling, maar Sef was ook met deze samenwerking zijn tijd ver vooruit. InRenaissance Manslecht hij de kloof tussen hoge en lage cultuur, of eigenlijk: verklaart hij de liefde aan de combinatie van beide.'En ik, ik lees Mulisch in de videotheek/ Dipset dans le Louvre/ Fernandes bij de oesters/ Ik vind winnen voor losers.'
Negen jaar en enkele albums na zijn solodebuut verraste Sef opnieuw.El Salvadorklonk anders, heel anders. Muzikaal is het album zonnig, met bossa nova-gitaren, begeleid door een tienkoppig orkest. Tekstueel is het aanmerkelijk bewolkter. Sef zet de toon meteen in het openingsnummerNiks missen: 'Vroeger was ik nooit bang voor de dood. Nu ben ik als de dood voor de dood.'In interviews vertelt de inmiddels mid-dertiger en vader over de inspiratie voor het album. Tegen3voor12:'Het idee dat ik steeds ouder word, dat mensen doodgaan, dat vrienden uit elkaar groeien en je mensen kwijtraakt... de lente is wel voorbij. Maar is dit dan het einde van de zomer, of het begin van de herfst?'
InJuszingt hij:'En ik rap nog steeds beter dan je favoriete rapper/ Misschien alleen niet sneller, maar sowieso vetter/ Gekke dingen zeggen, en echte dingen hebben/ Ben te oud om nog te fronten en te jong om al te stressen.'
Zijn muzikaal rijkste album schreeuwde om een live-vertolking samen met al die muzikanten, maar helaas: het verscheen in coronatijd. Toch kreeg Sef de kans die live-ervaring waar te maken, toen hij voor 24 uur de sleutel kreeg van Paradiso, om in de zaal te doen wat hij wilde. Hij speeldeEl Salvadorintegraal met een tienkoppig orkest. Voor een lege zaal, maar niet zonder publiek: dat keek thuis mee via een livestream. Vorig jaar, toen corona en alle ermee samenhangende restricties waren verdwenen, deed hij het alsnog voor volle zalen, onder meer het Bostheater in Amsterdam.
Dit jaar verscheen de opvolgerIk zou voor veel kunnen sterven maar niet voor een vlag. De blik is opnieuw veranderd. Van binnen naar buiten. Sefs nieuwe album gaat minder over hemzelf, maar vooral over onze wereld en specifieker: ons land.
Het sleutelnummer isLand dat niet bestaat,met als refrein: 'Als het mij hier niet bevalt/ Ga ik naar mijn eigen land/ En als het mij hier niet bevalt/ Zwaai ik met mijn eigen vlag.'
In het eerste couplet trekt hijI am a Patriot,geschreven door Little Steven en gecoverd door onder meer Jackson Browne en Eddie Vedder, de 21ste eeuw in. In 1984 zong Little Steven in de Verenigde Staten van Reagan:'And I ain't no communist/ And I ain't no capitalist/ And I ain't no socialist/ And I ain't no imperialist/ And I ain't no Democrat/ And I ain't no Republican/ I only know one party/ And it is freedom.'
In 2023 zingt Sef in het Nederland van Rutte:'Er is maar één goed systeem, en dat is een geluidssysteem/ Geen groot fan van autoriteit, en misschien is dat mijn probleem/ Maar goed, ze zeggen dat het land dat van jou is, niet het land is waar je trots op bent/ Maar het grondgebied waarvoor je je schaamt als iemand erover praat en iets fucked ups zegt.'
InHet Paroolzei hij bij het verschijnen van het album: 'De titel van mijn nieuwe album is nogal een mondvol. Wat hij betekent? Nou, precies dat. Het gaat over groepen, over nationaliteiten, over gebieden die alleen maar bestaan als andere mensen er niet bij horen. Over dat ik het moeilijk vind te zwaaien met een vlag die ook staat voor dingen waar ik het niet mee eens ben. Er is geen vlag waar ik me comfortabel bij voel. Misschien komt dat ook wel doordat ik ben opgegroeid tussen twee culturen. Ik bekijk dingen van een afstandje.'
En hij schrijft ze vervolgens op met een twist. Zoals inAls een boom valt: 'Als een boom valt in het bos en niemand hoort het/ Maakt-ie dan wel geluid?/ Als je doodvalt op de grond en niemand post het/ Heb je dan maar één lijk?'