Strijdbaar humanisme In Den Haag

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
7 december 2023
Er is fanatisme in het publieke debat geslopen. Wezenlijk stilstaan bij de verkiezingsuitslag kan bijna niet. Wat is het alternatief?
Hoeveel reistijd is het nou voor de nummer zes van de PVV? Van zijn deur tot zijn nieuwe werkplek in de Tweede Kamer al gauw drie uur, zo blijkt. Was u daar ook zo benieuwd naar? De nos in ieder geval wel. Het naambordje van de opleidingsmanager op een Limburgse hogeschool was al weggehaald. Aan zijn oude bureau wordt het nieuwe Kamerlid gevraagd of hij weleens reacties krijgt op zijn betrokkenheid bij de PVV, 'door sommigen gezien als een controversiële partij'? Nee, hij had 'nooit negatieve reacties' gehad.
Ik snap dat het niet erg gezellig is om PVV'ers te bevragen op de antirechtsstatelijke plannen in hun verkiezingsprogramma. Maar een verkiezingsprogramma waarin een deel van Nederland tot tweederangsburgers wordt verklaard is ook niet gezellig. Het gelijkheidsbeginsel en de vrijheden van godsdienst en onderwijs: voor Nederlanders met de islam als godsdienst en/of een Turkse of Marokkaanse migratie-achtergrond worden ze wat de PVV betreft beperkt. Voor die programmapunten teken je als nummer zes van de PVV óók, al gaat het je wellicht vooral om andere politieke doelen of zorgen. Hoe zit dat? Dat zou je als interviewer moeten willen weten.
In de verkiezingscampagne speelden de grondwet en de rechtsstaat een bijrol. In september schreef ik al dat we niet op meer hoefden te hopen.Die verwachting kwam uit. Een waarzegger hoef je daarvoor niet te zijn. Zo gaat het al jaren. Exemplarisch was een vraaggesprekje bij talkshowOp1na afloop van het laatste grote verkiezingsdebat. Aan PVV-leider Geert Wilders werden in een jolige sfeer wat praktische vragen gesteld over een mogelijke transformatie tot premier. 'Gaat u zichzelf dan opnieuw uitvinden, wordt u een andere Wilders?' De PVV-leider genoot - van zoveel normalisering had hij waarschijnlijk niet durven dromen.
De afgelopen twee weken ging het publieke debat op vrijwel dezelfde voet verder. Natuurlijk, er werd opgemerkt dat een partij met een discriminerend en antirechtsstatelijk programma nu met afstand de grootste is. Genoeg commentatoren brachten dat onder woorden. Veel tijd om erbij stil te staan was er niet. Hoe gingen de partijen de verkiezingsuitslag vertalen? Het politieke handwerk domineerde. Rond de formatiebesprekingen is er altijd wel een anekdote te vertellen of een vermakelijk filmpje te compileren. Over mogelijke coalities met de PVV wordt inmiddels gesproken als 'centrumrechtse' combinatie. VoorNRCvatte tv-recensent Wilfred Takken de sfeer in de dagen na de verkiezingen samen als 'niet jammeren, het valt wel mee'. Oftewel: snel door. Zoals bij de nos,gezellig op reportage met een nieuw PVV-Kamerlid.
Degenen die wel aandacht vroegen voor de rechtsstaat of wat deze uitslag betekent voor de samenleving kregen niet zelden de wind van voren. Een 'omdraaiing' die hij herkende uit de VS onder Trump, schreef oud-correspondent Michael Persson inde Volkskrantafgelopen weekend. Voorbeelden te over. Twee dagen na de verkiezingen mochten jongeren bijOp1hun zorgen delen vanuit het publiek. Hun commentaar was zeker niet in alles verstandig en zinnig (zoals een vergelijking met fascisme). Maar ook redelijke punten werden weggehoond vanaf de discussietafel. Er stemmen toch ook mensen met een migratie-achtergrond op de PVV? 'Er is dus niks aan de hand', aldus Paul Slettenhaar, VVD-wethouder in Castricum.
Huidig verkenner Ronald Plasterk schreef in zijn laatsteTelegraaf-column smalend over enkele (niet altijd handig uitgedrukte) zorgen: 'laat iedereen vooral even afkoelen'. Om vervolgens de snelle vorming van een coalitie met een antirechtsstatelijke partij te bepleiten. Jozias van Aartsen riep zijn VVD in deNRCop niet samen te werken met de PVV: 'Kom op voor de vrije democratische samenleving die we hebben gecreëerd. Daar hebben wij als liberalen tweehonderd jaar voor gestreden.' Dat kwam hem prompt op een reactie van een wnl-presentator op X te staan: 'Dat pathetische WIJ voor GESTREDEN. Blaas je niet zo op en wind je niet zo op.'
Het fanatisme dat in een deel van het publieke debat is geslopen zou ons zorgen moeten baren. De onwil om even op de pauzeknop te drukken, om te luisteren en niet meteen te veroordelen. En hoe je bejegend wordt als je wel wat wezenlijker wil stilstaan bij de verkiezingsuitslag. InHet Financieele Dagbladschreef filosoof Sebastien Valkenberg 'na een week vol hyperbolen en bombast' behoefte te hebben aan Erasmus: deLof der Zotheid'als remedie tegen de loden ernst'.
Wij hebben Erasmus inderdaad nodig, maar wel een andere dan die van Valkenberg. De Erasmus van Stefan Zweig inTriomf en tragiek van Erasmus, en van Menno ter Braak: humanistisch strijder tegen fanatisme. Erasmus wordt geroemd om zijn 'gematigdheid, verdraagzaamheid en zachtmoedigheid', maar voor Ter Braak lag zijn werkelijke betekenis elders. Het gaat erom dat Erasmus voor die verdraagzaamheid 'met al de venijnige scherpte van zijn kritische geest' steeds'gevochtenheeft'. Erasmus als 'militante humanist', aldus Ter Braak, strijdend met louter de middelen van de rede. Een humanisme dat zich niet laat wegschreeuwen.
We hebben Erasmus als 'militante humanist' nodig