Lyrisch godsgeschenk

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
22 september 2022
KLASSIEKE MUZIEK Lucie Horsch
Muziek is wat je tegenkomt. Theodor W. Adorno beschrijft hoe Gustav Mahler licht en lucht maar ook nieuw drama vond in de voorheen als minderwaardige muziek beschouwde taal van marsen, meezingers en operette. Hij hoorde daar gesmoorde wanhoop en vergeten sentiment, emoties die de officiële kunst te ordinair vond, en had ze opgeraapt als een stuk glas dat niemand had zien liggen. Mahler, schrijft Adorno, had het tegen de zon gehouden en er alle kleuren in zien breken. Hij vond de nieuwe weg door uit zijn biotoop te treden. Zijn werk won door de kruisbestuiving aan kracht en waarachtigheid. De les was dat het wonder ook op straat ligt, waar de mensen zijn.
Blokfluitiste Lucie Horsch, een van de indrukwekkendste muziektalenten van het land, maakte oppervlakkig bezien een cross-overplaat. Na twee Decca-cd's met fluitistenrepertoire van Van Eyck tot Vivaldi begeeft ze zich op de cdOriginsbuiten de door barok beheerste blokfluitbubbel. Op acht instrumenten voert de reis via een meesterlijke cover van Charlie ParkersOrnithology, Piazzolla, volksmuziek van Ierland tot Senegal en volksmuziekbewerkingen van grootmeesters naar arrangementen van Stravinsky'sDrie stukken voor solo klarineten Debussy's solostukSyrinx.
Natuurlijk gaat dat goed. Horsch kan bijna alles. Als vertolkster (die ook een excellente pianiste is en prachtig zingt), bij gelegenheid desnoods als de welbespraakte cultuurcritica die bij de ontvangst van de Nederlandse Muziekprijs scherp de stompzinnigheid van het Nederlandse kunstbeleid op de korrel nam in aanwezigheid van de daders.
Originsgaat verder dan cross-over. Horsch wil ook, mahleriaans bijna, de onhoudbaarheid demonstreren van wat in het booklet wordt betiteld als het grote schisma van de negentiende-eeuwse muziek; de kunstmatige scheiding van 'hoge' en 'lage' kunst. Is dat nog een thema? Voor de jongste generaties componisten en uitvoerende musici niet meer, die waaien vrij en onverveerd met alle winden mee. Maar een deel van de componisten op deze cd heeft met het probleem geworsteld. BartóksRoemeense volksdansen, waarvan Horsch er vijf speelt in een stijlvol arrangement voor fluit en cimbalom, willen terug naar de vitale bron van een muziek die op de klassieke-muziekpodia van de vroege twintigste eeuw dreigde te stranden in pompeus symfonisch ritueel. Daar klinkt de droom van grote componisten uit de bovenbouw over muziek die zonder offers aan het ethos de verbinding met de echte wereld repareerde.
De mahleriaanse twist zit in het gemak waarmee Horsch het obsolete klasse-onderscheid tussen evergreens en institutioneel repertoire laat vervagen.Danny Boyblaast ze zingend, verdwenen woorden metaforisch in de tonen pompend.Simple Giftswordt een klein lyrisch godsgeschenk. Peter Maxwell Davies'Farewell to Stromness, in 1980 gecomponeerd voor piano, klinkt alsof het er altijd is geweest. Om vervolgens even duidelijk te maken wat hier voorbij de volksmuziek nog op het spel staat, demonstreert Horsch in Isang YunsTheActor with the Monkey(1993) een indrukwekkend palet van retorische gaven. Iemand moet een opera voor haar schrijven. Kan ze vast ook zelf.
Bas van Putten
Lucie Horsch,Origins,Decca