Amerika jaagt op de lantaarnvlieg

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
11 januari 2024
New York- New York staat bekend als de stad waar iedereen welkom is, ongeacht waar je vandaan komt. Dat geldt echter niet voor de gevlekte lantaarnvlieg(Lycorma delicatula).Dit kleine motachtige beestje heeft grijs-gevlekte vleugels aan de bovenkant en opvallend rode aan de onderkant. Het bijt niet. Het kruipt doorgaans geen huizen binnen. Eigenlijk is het best mooi. Toch voeren New Yorkers openlijk en verwoed oorlog tegen de lantaarnvlieg sinds het beestje er in de zomer van 2020 voor het eerst werd gespot. Hoewel het beschadigen van de natuur en dieren in de stad officieel verboden is, maakt het New Yorkse Department of Parks and Recreation voor de gevlekte lantaarnvlieg expliciet een uitzondering. 'Om deze vervelende plaag een halt toe te roepen doen we een eenmalige oproep: als je een gevlekte lantaarnvlieg ziet, trap deze dan direct plat en verwijder hem.'
Die oproep werd dit najaar enthousiast beantwoord. In Staten Island werd door bewoners een heuse'squishathon'georganiseerd. Jong en oud, zakenman en hipster, vervullen dagelijks hun plicht door te trappen tot de straten donkergrijs en rood gevlekt zien van de insectenlijkjes. En ook voor de komende lente liggen de plannen klaar.
Waarom moet de gevlekte lantaarnvlieg precies dood? Met name vanwege de landbouw. Het insect voedt zich het liefst met fruit en laat een suikerachtige substantie achter waar schimmels zich mee voeden, waardoor (wijn)oogsten vernietigd worden. Geschat wordt dat de gevlekte lantaarnvlieg zonder ingrijpen honderden miljoenen aan schade, en duizenden banen per staat zal kosten.
Toch is de lantaarnvlieg inmiddels al in minimaal zestien Amerikaanse staten gezien. Ze liften mee onder auto's of laten kleverige eiermassa's achter op timmerhout, zoals ze hoogstwaarschijnlijk in 2014 vanuit China naar Amerika kwamen. Uit zichzelf komen de beestjes niet verder dan vijf kilometer.
In AziÃ« heeft de lantaarnvlieg een natuurlijke vijand in de vorm van sluipwespen, in Amerika zijn mensenvoeten tot nu toe hun grootste vijand. Terwijl onderzoek naar de import van de sluipwespen loopt, zoekt men naar creatieve oplossingen. Zo ontwierp ene Brad Line de Squishr app, waarmee burgers virtueel de strijd met elkaar aangaan voor de hoogste 'body count'.Soms komt een expert met een interessant nieuw idee. 'Je kunt ze bijvoorbeeld ook opzuigen in een stofzuiger en daar laten zitten', zegt de lantaarnvlieg-expert van Penn State University, Emelie Swackhamer. 'Dan gaan ze na een paar dagen vanzelf dood.'