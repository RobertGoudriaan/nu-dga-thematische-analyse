Frans links hoopt op de parlementsverkiezingen In de wereld

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
28 april 2022
Parijs- Gael (40) knijpt met twee vingers haar neus dicht, trekt een vies gezicht, sluit haar ogen en laat haar denkbeeldige stembriefje in de al even denkbeeldige stembus glijden. 'Het wordt kiezen tussenla pesteenle choléra',zegt de alleenstaande moeder een week voor de tweede ronde van de presidentsverkiezingen tijdens de wekelijkse gele-hesjesmanifestatie, deze keer op de Place d'Italie in de Franse hoofdstad.
Onder het toeziend oog van een dertigtal geharnaste gendarmes staat een kleine honderd medestanders al dan niet met een shagje of blikje bier in de hand in groepjes bij elkaar. Dat is wat er rest van de massale anti-Macron-manifestaties van ruim twee jaar geleden, toen de gele hesjes de rotondes bezetten uit protest tegen de verhoging van de dieselaccijns.
Terwijl diezelfde diesel inmiddels meer dan twee euro per liter kost, lijkt de sfeer beduidend minder eensgezind. Er wordt geruzied over wel of niet stemmen, en zo ja, op wie. Gael, werkzaam in de jeugdzorg, stemde eerder op JeanLuc Mélenchon van de linkse Union Populaire. Nu deze de tweede ronde net niet heeft gehaald, zal ze, zij het met grote weerzin, haar stem uitbrengen op Marine Le Pen. 'Macron heeft niets voor ons gedaan en alleen minachting voor ons getoond. Le Pen kan het niet slechter doen. Ik ben tegen haar discriminatiepolitiek maar vóór de pensioenleeftijd van 62 jaar, het referendum, verlaging van de energiebelasting én die van de EU-bijdrage.'
Michel Berthier, gepensioneerd inkoper 'met een modaal inkomen' bij warenhuis Le Printemps, mengt zich in het gesprek:'Madame,deze mensen hebben een fulltime baan maar aan het eind van de maand is hun koelkast leeg.' Berthier stemt met tegenzin op Le Pen. 'Ik stem tegen Macron; hij voert een bewind dat als het volk protesteert, gaat schieten, zoals we de afgelopen jaren mochten ervaren.'
Als Macron de avond van zijn herverkiezing verklaart zijn overwinning mede de danken te hebben aan een stem tegen Le Pen en dat 'victoire oblige',reageert Berthier telefonisch fel. 'Noblesse oblige,maar deze feodaal heeft er met zijn asociale beleid voor gezorgd dat Le Pen de tweede ronde haalde!'
De parlementsverkiezingen over twee maanden stemmen Berthier niettemin hoopvol. 'Links lijkt nu wél te willen samenwerken en kan met een meerderheid in het parlement Macron dwingen Mélenchon als premier in zijn kabinet op te nemen.'