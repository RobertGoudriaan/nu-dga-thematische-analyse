Vluchtelingen

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
8 juni 2023
In het artikel 'Moreel huiswerk' van Tamar de Waal inDe Groenevan 25 mei valt het woord 'religie' niet één keer. Het vluchtelingen/ immigratie-debat is zo gepolariseerd dat de gevestigde politieke en journalistieke orde niet eens durft te benoemen dat een groot deel van de angst van het volk vooral of voor een groot deel puur en alleen met religie te maken heeft. Dat blijkt ook duidelijk uit het feit dat Oekraïners (immers christelijk) met open armen worden ontvangen.
Met onze toenemende vergrijzing zou een kleine herverdeling van de wereldbevolking naar Nederland heel logisch zijn en zelfs massaal toegejuicht kunnen worden (een oproep om meer kinderen te krijgen om de economie te redden is gezien de milieuproblematiek pervers). Maar dan willen de meeste mensen niet dat Nederland cultuur-religieus voor altijd verandert. Is dat direct racisme? Niet per deﬁnitie, lijkt me. Het is in de eerste plaats een begrijpelijke angst.
Mag het debat om opvang van vluchtelingen zodanig te organiseren dat rekening gehouden wordt met de cultuur-religieuze achtergrond van het gastland, dan überhaupt niet gevoerd worden? Zou zo'n debat niet de wind uit de zeilen van extreem-rechts kunnen wegnemen? Welke linkse/ centrum-politicus durft het aan zo'n debat in gang te zetten; welke gevestigde krant durft hier een genuanceerd artikel aan te wijden met ruimte voor deze angst?
R. VAN ROZENDAAL,Amsterdam