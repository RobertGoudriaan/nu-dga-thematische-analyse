Overrompelende kwetsbaarheid

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
17 oktober 2024
DANSTHEATER JAH!
Haren spelen een grote rol in de mannenvoorstellingJAH!van Theater Rotterdam. De zes performers hebben allemaal dreadlocks. Niet zo lang en vervilt als die van Bob Marley, hier zijn het meer vlechten, maar genoeg voor een indrukwekkend tegenbeeld. Zijn dreads waren de bevrijding van zijn opgesloten geest, zegt acteur en spoken word-artiest Romano Haynes, de enige spreker op het toneel. Met poëtisch ingedikte teksten roept hij het levensverhaal op van een man die uit een verre kolonie naar Nederland kwam, zichzelf daarbij kwijtraakte en zijn kracht pas weer hervond als rastafari. Een aanhanger van het geloof in de goddelijke status van Haile Selassie, die als keizer van Ethiopië de oorspronkelijke Afrikanen bevrijdde van de westerse overheersers.
Intrigerend is dat dit theaterdansstuk over rastafari weinig historische uitleg bevat, en ook geen ode is aan deze zwarte beweging.JAH!ís zwarte beweging. Buiten de spreekscènes gaan de vijf dansers bijna non-stop op in een opzwepende choreografie met een Afrikaanse deining van herhalende, aardse passen, met soepele buigingen en brede armgebaren in veranderende sequenties. Op het ritme van Afrikaanse trommels, de basis van de elektronische soundscape van theatercomponist Tom van Wee. De sfeer is donker: het toneelbeeld en alle kleding is zwart, en de bewegingen zijn een expressie van innerlijke getergdheid. De dans verglijdt telkens in onderdrukkingstaferelen: handen die op ruggen gebonden zijn, armen als gerichte geweren, iemand die ruw wordt overmeesterd en weggesleurd. De hoofden zijn vaak gebogen, de gezichten verborgen achter de dreads.
Tegelijk, en dat is bijzonder, blijven de dansers een trotse individualiteit uitstralen. Rode draad is de vertelling over de man die in Nederland rastafari werd, die zijn afkeer uitspuwt over een systeem waar hij niet in past, en over de keren dat hij zijn dreads moest afknippen - 'Voor werk!' Met heimwee spreekt hij over de natuur in zijn thuisland, die een echo krijgt in de roeibootbewegingen van de dansers. Verzaligd uit hij zijn liefde voor Jah. Zijn bevrijding wordt extra voelbaar in een kort moment van gedanste groepseuforie, als de dansers hun gezichten opheffen en hun dreadlocks schudden in een warme lichtgloed.
Maar het emotionele hart van de voorstelling is de zoon van de newborn rastafari. Als hij oreert, staat danser Uhr'lice Rosaria met zijn rug naar de zaal naar hem te luisteren, een kleine gestalte bij de rijzige vaderfiguur. Zwijgend en bewegingloos vertolkt hij een jongeman die in Nederland is opgegroeid en een verhouding zoekt met de pijn en de geloofsbevrijding van een vader die niet echt contact met hem maakt. In de zoon herken je bedenker en choreograaf Dalton Jansen, die in zijn eerdere voorstellingen al bewees hoe hij de zoektocht naar een eigen identiteit een overrompelende kwetsbaarheid kan geven. Zijn eigen relatie met zijn vader is het startpunt vanJAH!Dat overstijgt Jansen, ondersteund door eindregisseur Timothy de Gilde en de bevlogen perfomers, in een grootse viering van de zwar
Marijn van der Jagt