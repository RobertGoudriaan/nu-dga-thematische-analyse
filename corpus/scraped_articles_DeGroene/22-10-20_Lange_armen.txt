Lange armen

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
20 oktober 2022
TONEEL Queer Planet
In essentie is het sciencefiction.Queer Planet(14+) van HNTJong stelt immers een 'wat als'-vraag. Wat als de theaterzaal voor de duur van onze voorstelling een planeet was waar iedereen queer is? Dat is al een vrolijk gedachte-experiment en het wordt met zoveel plezier onderzocht dat het een negende personage op de speelvloer te noemen is. Plezier bedoel ik dan. Het levert ook een volstrekt eigen manier van vertellen op. Want als queer zijn 'gewoon' heerlijk is, waar ontstaat dan de spanning die een vertelling tot leven brengt? Je zou kunnen zeggen, ín de acht performers van vlees en bloed. En ook: tússen de realiteit en het sciencefiction-voorstel. Iets anders dat bijdraagt aan het puntje van je stoel: het onverwachte in de breedste zin van het woord. Het oneindig vindingrijke en gelaagde kostuum van Carly Everaert (Prosceniumprijs 2022) speelt er een eigen rol in en ook de muziek van DJ Jasmine Perez.
Hoewel de regie in handen is van Noël Fischer ademt het hele werk de collectieve werkwijze, die eerder bij Fischer te zien was inIn mijn hoofd ben ik een dun meisje(12+) uit 2016. Ook daar vielen scenografie, kostuum, regie en spel samen op die gelukkige manier. Dat betrof een knallend pamflet, tegen heersende schoonheidsidealen, met doordraaiende horrorelementen en een getheatraliseerde walging.Queer Planet, met eenzelfde onweerstaanbare synergie, borduurt hierop voort. Het is ook als pamflet te lezen, maar geraffineerder. Je zou het zelfs kunnen misverstaan als een goednieuwsshow. Ieder persoon is immers queer - en met de hoeveelheid dubbelrollen die langskomen in een TikTok-achtig tempo zijn dat er nogal wat. Ze omhelzen wat af, met prachtige extra lange armen en handen van stof: problemen
'opgelost'. Maar daarvoor is de onderzoeksvraag van de voorstelling te slim uitgewerkt.
De werkelijkheid waarop de voorstelling reageert, resoneert voortdurend mee.
Meteen aan het begin wil Lars Brinkman helemaal niet hetzelfde zijn als de rest. Later schreeuwt Fjodor Josefzoon het uit over de homohaat die hem ten deel is gevallen. En Joshua Smits en Tessa Jonge Poerink kaarten pesten aan in een confronterende scène. Maar het drama is hier steeds ondergeschikt aan de kracht van het anders zijn, aan de kracht van jezelf zijn. Dat zie je vrijwel nooit en het werkt geweldiguplifting.
Over dat onverwachte, dat onderdeel is van de dramaturgie: het deed denken aanThe Queer Art of Failure(2011) van Jack Halberstam, misschien het enige oergeestige boek overqueer art theorydat er is. Hij zoekt daarin naar alternatieven voor succes in een hetero-normatieve, kapitalistische maatschappij. De belichaming hiervan kun je terugvinden in Rick Paul van Mulligen alspapietjevan de hele voorstelling, als aangespoelde toverheks, als lesbienne op leeftijd, als datingshowpresentator en hotte boy in een gayclub. Neem iedereen mee, je wil dit feest niet missen.
Han van Wieringen