Orbán hoopt op rechtse overwinningen in 2024

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
25 augustus 2022
Boedapest -'Minderdrag queens,meer Chuck Norris', grapte Viktor Orbán tijdens zijn speech op cpac, het jaarlijkse congres van de invloedrijke conservatieve lobbybeweging American Conservative Union. Orbán reisde deze maand af naar Texas. Hij bezocht Trump in New Jersey, met wie hij een ogenschijnlijk warme vriendschap onderhoudt.
Onder luid applaus belichtte Orbán de veelvoudige overeenkomsten tussen zijn eigen waarden en die van de Amerikaanse conservatieven - en die tussen hun tegenstanders aan beide kanten van de oceaan. 'Ik kan de krantenkoppen van morgen al voor me zien', fantaseerde de Hongaarse premier hardop in Texas. '"Extreem-rechtse Europese racist en antisemitischestrongman,Trojaans paard van Poetin, houdt toespraak op conservatieve conferentie". Maar ze weten zelf best hoe ze nepnieuws moeten schrijven.' Hij reageerde op dezelfde manier op de reacties op een andere toespraak die hij hield, eerder in de zomer in Roemenië. Daarin zei hij dat de Hongaren geen 'gemengd ras' willen zijn. Een van zijn adviseurs noemde de speech 'puur nazistisch' en stapte op.
'Geen zorgen: een christelijke politicus kan geen racist zijn', zei Orbán. 'Onze christelijke waarden zorgen ervoor dat we niet te ver gaan.'
In 2024 vinden zowel de Amerikaanse verkiezingen als de Europese parlementsverkiezingen plaats. 'Dat zullen de frontlinies zijn waarin het gevecht voor de westerse beschaving gehouden zal worden', zei Orbán. Hij betoogde dat de rechtse bewegingen in de VS en Europa zich moeten verenigen in een trans-Atlantische alliantie. 'We moeten de instituties in Washington en Brussel terugnemen. We moeten de bewegingen van onze troepen coördineren, omdat we voor dezelfde uitdaging staan.'
Orbáns bezoek is tekenend voor de groeiende samenwerking tussen extreem-rechts in Europa en in de VS. In recente jaren waren ook Nigel Farage en het nichtje van Marine Le Pen te gast op cpac, dat lang symbool stond voor een meer traditioneel Amerikaans conservatisme en zich niet zo sterk op het buitenland richtte. Sinds Trump groeide die internationale oriëntatie en werd cpac meerhardliner-rechts. Orbán heeft grote verwachtingen van de eventuele terugkeer van Donald Trump. 'Alleen de volgende Amerikaanse verkiezingen kunnen de wereldvrede herstellen', stelde de premier ook al in Roemenië.