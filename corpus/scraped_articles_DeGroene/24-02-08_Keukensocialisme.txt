Keukensocialisme

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
8 februari 2024
FILM Scrapper
Scrappervan de debuterende Engelse regisseur Charlotte Regan past zo op het oog binnen de sociaalrealistische traditie vankitchen sink drama. Zie tekst op het scherm tijdens de titelsequentie: 'It takes a village to raise a child.' Een mens is niet alleen, iedereen heeft het zwaar, de gemeenschap is er als steun en toeverlaat. Maar dan de voetnoot: 'I can raise myself.' Aldus de individualistische tiener Georgie (Lola Campbell) die toch echt niemand nodig heeft,thank you very much.
Georgies leven lijkt een schoolvoorbeeld van dat 'keukensocialisme', zoals je kitchen sink drama kunt noemen, de culturele beweging die zich in de jaren vijftig en zestig op vele vlakken van de Britse kunst en cultuur manifesteerde als protest tegen escapisme en kapitalisme. Georgie, een blond meisje van een jaar of twaalf, woont in haar eentje in een aftands rijtjeshuis ergens in een anonieme voorstad. Haar moeder is recent gestorven en ze vertelt op school en tegen welzijnswerkers dat haar oom voor haar zorgt. Maar er is geen oom. Haar enige gezelschap is een vriendje, Ali (Alin Uzun). Zo wil Georgie het ook. Dan arriveert er een man van rond de dertig, Jason (Harris Dickinson). Hij zegt: ik ben je vader. Opeens staat Georgies leven op z'n kop, maar ze blijft weigeren hulp te accepteren.
Dit is al met al vreemd: een film die zichzelf ontkent. Deze clash manifesteert zich ook in de vormgeving vanScrapper. Ondanks de trieste setting is de film kleurrijk en fel belicht, en de snelle montage schept een sfeer van opwinding. Dit clasht met de stijl van de pioniers van kitchen sink die zich in hun werk juist op die grauwe werkelijkheid richten, voorop Ken Loach met zijn baanbrekende, in zwart-wit gefilmde televisiedramaCathy Come Home(1966). Inhoudelijk pastScrapperbijCathy. Beide films tonen het uitzichtloze bestaan van mensen die weinig te rooien hebben in een wereld die ingericht voor wie w√©l meekan in het materialistische bestaan.
Verrassend legt regisseur Regan vervolgens bloot dat Georgies verdriet om haar overleden moeder bredere implicaties heeft. Zo overtuigd is het meisje van de samenleving als een onvergeeflijke plek dat ze alles en iedereen wantrouwt. Jason ervaart het leven precies zo. Hij werd veel te jong vader. Hij had geen idee hoe je voor een kind moest zorgen, kreeg geen hulp en ging ervandoor. Georgie en haar vader vinden elkaar omdat ze allebeiscrapperszijn, zowel vechtjassen tegen wil en dank als eenlingen die geestelijk maar ook in praktische zin als strandjutters leven tegen de achtergrond van de moderne maatschappij. Zo ontvouwt zich het mooie aan Regans film: twee eenzame mensen ontdekken dat het ook anders kan, dat je er niet alleen voor staat mits je bereid bent door de muur van indoctrinatie - 'het individu is zelfredzaam!' - heen te breken.
Gawie Keyser
Te zien vanaf 8 februari
WW Entertainment | Rechts: Lola Campbell als Georgie en Harris Dickinson als Jason in de film Scrapper, regie Charlotte Regan;