Groningen is ideaal voor Italiaanse studenten

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
21 december 2023
Rome- Nederland is het paradijs voor Italiaanse studenten en daarom trekt de Europa-correspondent vanla Repubblicanaar Groningen. Want in Groningen, zo schrijft Riccardo Staglianò, kun je het fenomeen 'de Italiaanse student die profiteert van alle Nederlandse voordelen' in zijn puurste vorm zien. In een reportage zet de correspondent de vanuit Italiaans oogpunt bezien ongelooflijke voordelen van studeren in Nederland op een rijtje.
Zo is het voor Italianen stukken goedkoper om in Groningen te studeren dan in bijvoorbeeld Milaan. De lage kosten voor een studiejaar in Nederland, 2300 euro, waar nog toeslagen bovenop komen, de huursubsidie als je slechts acht uurtjes per week werkt, waar vind je het? Sowieso worden de handreikingen van de Nederlandse staat door de Italianen gezien als een wonder. 'Het is echt helemaal te gek, je krijgt ook nog bonussen voor wetenschappelijke artikelen die je schrijft en voor conferenties waar je heen wordt gestuurd', vertelt een opgetogen Mattia (29). Mattia is docent AI aan de universiteit van Groningen en krijgt er over vijf jaar een leerstoel 'op een leeftijd waarop je er in Italië naar kunt fluiten'.
Opvallend vindt de correspondent dat de Italiaanse studenten die in Groningen rondlopen 'zulke ontspannen wereldburgers lijken, met de juiste mix van ernst en humor, precies zoals onzemeglio gioventù(de bloem der natie) zou moeten zijn, maar zoals je ze in Italië nooit ziet'.
Dit ondanks de bezwaren tegen de Nederlandse volksaard. De hoofdbezwaren: 1. Om met een Nederlander een afspraak te maken voor een kop koffie moet je drie weken van tevoren boeken. 2. Na afloop van welke afspraak dan ook wordt er een 'Tikkie' gestuurd waarin de lulligste kosten tot op de cent nauwkeurig worden gesplitst, het toppunt van oncharmant, vinden de genereuze Italianen die veel liever gewoon de hele rekening betalen, heden ik, morgen gij. 3. Met welke klacht je ook naar de Nederlandse dokter gaat, je krijgt altijd alleen aspirines voorgeschreven. Dit terwijl Italiaanse huisartsen gul strooien met antibiotica.
Maar goed, met deze nadelen valt te leven, in ruil voor een stralende toekomst, waar je in Italië inderdaad naar kunt fluiten. De grootste ambitie van bijna iedere Italiaan is dan ook in Nederland blijven na de studie, want ook de kansen op het vinden van passend werk zijn in Nederland veel groter.