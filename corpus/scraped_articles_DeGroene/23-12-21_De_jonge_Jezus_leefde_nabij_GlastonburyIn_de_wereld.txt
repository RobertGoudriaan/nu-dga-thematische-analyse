De jonge Jezus leefde nabij Glastonbury In de wereld

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
21 december 2023
Londen-'And was Jerusalem builded here/ Among these dark Satanic Mills?'Zo luiden de belangrijkste regels uit William Blake's gedichtJerusalem. Dit is het officieuze volkslied van de Engelsen dat onder meer gespeeld wordt tijdens cricketinterlands, dodenherdenkingen, bijeenkomsten van het Vrouweninstituut, bruiloften, begrafenissen, de Last Night of the Proms en bij het jaarlijkse congres van de Labour Partij. Voor Britse republikeinen is nietGod Save the Kinghet ware volkslied, maar nummer 488 uitThe New English Hymnal.
Het gedicht, geschreven in 1808 en op muziek gezet door Sir Hubert Parry, is gebaseerd op de arthuriaanse mythe dat de jonge Jezus, samen met Jozef van Arimathea, ooit woonde in Priddy. Dat is een dorp in de Mendips, de groene heuvels nabij Glastonbury, tegenwoordig beter bekend van het gelijknamige muziekfestival. Hardop droomde Blake dat een bezoek van het Lam Gods in Engeland een paradijs zou creëren, iets waarJerusalemsymbool voor staat.
Geïnspireerd door Blake beloofde Labour na de Tweede Wereldoorlog'a new Jerusalem'te bouwen: de moderne verzorgingsstaat. De associatie met het oorspronkelijke Beloofde Land was juist en passend, omdat de Britse joden zich van oudsher thuisvoelden bij de Labourpartij. Deze liefde is onder het leiderschap van Jeremy Corbyn flink bekoeld, reden dat de huidige leider Sir Keir Starmer ferme steun verleent aan Israël bij de aanvallen op Gaza.
Voor Europese joden is Engeland jarenlang het beloofde land geweest, een veilige bestemming om te ontkomen aan de vervolgingen door communisten, nationalisten en nazi's. Deze veiligheid, en gastvrijheid, is de laatste weken in het geding gekomen. Op Stamford Hill weigerde een buschauffeur joodse kinderen mee te nemen, ruiten van koosjere restaurants zijn ingegooid en het Oost-Londense stadsdeel Romford weigerde Chanoeka te vieren. In Bristol opperde een emeritus-professor om een bijeenkomst van de Jewish Labour Movement op te blazen.
De bijdrage die Britse joden hebben geleverd aan de multiculturele samenleving, ook een soort New Jerusalem, wordt onderschat. In zijn bekende gedichtThe Britishloofde Benjamin Zephaniah de talrijke migrantengemeenschappen, van de Picten tot de Palestijnen, van de Vikingen tot de Vietnamezen, voor de smeltkroes die zij op het eiland hebben gecreëerd. Opvallend genoeg ontbraken de joden, terwijl zij verantwoordelijk waren voor de twee 'oer-Engelse' fenomenen Marks & Spencer enfish & chips.