Ester Naomi Perquin Meervoudig afwezig, 2017

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
14 april 2022
Amsterdamned
Ik zag de film waarin mijn vader heeft gefigureerd: één shot waarin hij langsloopt en niets doet - nou ja, hij steekt, een herenfiets aan de hand, de gracht over en kijkt even naar een eend.
Die fiets was niet van hem, weet ik. Het jasje dat hij draagt geleend.
Mijn moeder is erbij geweest. Hij moest, zegt ze, zes keer oversteken voor het hem lukte te lijken op wat elke regisseur graag ziet: een doodgewone man met een doodgewone fiets.
Hij haalde het einde van de zomer, mijn zevende verjaardag en bijgevolg ook de première niet. Ik zag hem twintig jaar daarna: moordenaar die door de grachten snijdt en vrouwen grijpt en dan, naast de klopjacht, een flits van dat gezicht.
Een man met een fiets die de gracht oversteekt.
De eend, zag ik, is er nog uitgeknipt.