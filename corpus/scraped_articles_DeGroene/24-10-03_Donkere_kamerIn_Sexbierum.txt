Donkere kamer In Sexbierum

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
3 oktober 2024
Mooi, dat schaap in het Hollandse landschap. Maar fotografe Tina Farifteh vindt nog veel meer in dat Friese dorp.
Ik ben toch niet gek aan het worden? Als het dierenrijk een eigenVoguehad gehad, dan had dit schaap toch gewoon op de cover gestaan?
Hoe langer ik ernaar kijk, hoe grappiger het beeld wordt. Het zijn die dunne poten. Hoe ze uit die oversized wollen jas steken. Het is de wind, die op modefoto's natuurlijk altijd uit zo'n gigantische ventilator net buiten beeld komt, maar die hier echt over het kale boerenland jakkert. Het is die blik van het schaap, zo zelfbewust leeg. Was er ooit een schaap zo blas√©?
Het werk van Tina Farifteh is te zien op BredaPhoto, maar ik kreeg deze foto en andere beelden deze zomer al toegestuurd. Er zaten digitalestillstussen van een installatiewerk dat in Breda onder de naamToen ik de zon en de maan tegelijk zagte zien is en beelden die, als mijn oog niet wordt bedrogen door een digitaal toegevoegde korrel, met een analoge middenformaat camera moeten zijn gemaakt. Samen zijn ze onderdeel van een groter project:Tina in Sexbierum. (Zou Sexbierum een slogan hebben? Of verkoopt een dorp met zo'n naam zichzelf?)
Ik zoek naar een gemene deler in de digitale stills en de analoge foto's. Misschien is het uiteindelijk vooral het landschap? Niet het dorp, maar de leegte eromheen. En niet alleen het koude, uitzichtloze grijs van Hollandse winterluchten, maar ook onvermoede explosies van kleur. Meer kleur dan je voor mogelijk houdt. Helder groen gras langs de weg dat door twee koplampen tevoorschijn wordt getoverd uit een oliezwarte nacht. Een diepblauwe lucht en een goudgerande dageraad. Vers geploegde en weer in strakke geulen getrokken akkers.
Eerst wist ik niet of dit beelden waren die iets anders wilden zeggen dan: kijk, de wereld is mooi - altijd en overal. Het is misschien niet altijd makkelijk om je ervoor open te stellen, maar de wereld is mooi. Maar in de verte is er telkens weer die strakke lijn. De horizon die vaker wel dan niet wordt gevormd door een dijk. Een dijk die niet alleen beschutting biedt tegen de gevaren van buitenaf, die dat wat erachter ligt tot elders maakt, maar die ook zegt dat je erop kunt gaan staan en tot het einde van de wereld kunt kijken.
InTrouwzei Farifteh over die dijk: 'Toen ik net in Nederland woonde begreep ik nooit wat uitwaaien betekende. Totdat ik in Sexbierum kwam wonen.' Haar vrienden uit Amsterdam begrepen niet wat ze daar in dat dorp in Friesland te zoeken had. Maar, zei ze, ze mist in Amsterdam Sexbierum meer dan andersom. 'Als ik in Amsterdam ben voor werk en de maan is heel helder, dan wil op de Seedyk staan. Dan denk ik: doe al die lichten uit.'
Ik denk dat dit werk over meer gaat dan alleen schoonheid en die hyperlokale ervaring. In eerder werk, zoals de documentaireKitten of vluchteling?(2023), worstelde Farifteh met ons vermogen tot empathie en de wijze waarop we evengoed in staat zijn mensen zulke empathie te onthouden. En vorig jaar, kort na 7 oktober, maakte ze een installatie getiteldIk en jij,een telefooncel waarin mensen anoniem konden praten over hoe ze zich voelden en konden luisteren naar anderen die hetzelfde hadden gedaan. Een poging om door de dingen te vertragen iets wat lijkt op een dialoog mogelijk te maken. Een poging om mensen te laten luisteren naar dingen waarvan ze misschien niet wisten dat ze die moesten horen.
Maar kan ik aan deze foto zien wat die diepere preoccupatie is die het grotere projectTina in Sexbierumvoortdrijft? Het antwoord ligt niet bij dat schaap. Dat weet ik zeker. Als iets op deze foto daarover iets loslaat dan is het die dijk. De geborgenheid die hij biedt. Hoe hij het blikveld begrenst. De leegte die hij insluit. Die belofte dat er meer te zien is, dat we daarvoor alleen maar even omhoog hoeven te klimmen.
'Wat uitwaaien betekent begreep ik pas toen ik in Sexbierum kwam wonen'
Tina Fariftehs werk is tot 3 november te zien op BredaPhoto, in Breda,https://bredaphoto.nl
Tina Farifteh | Tina Farifteh, Winterschaap, uit Tina in Sexbierum