Koortsdroom

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
10 oktober 2024
FILM Strange Darling & Celluloid
Vol trots kondigen de makers vanStrange Darlingaan het begin van hun film aan: 'Volledig gedraaid op 35mm'; en evenzeer met de borst vooruit presenteert EYE Filmmuseum Celluloid, een doorlopend programma van titels die men daadwerkelijk gaat draaien, dat wil zeggen echte filmspoelen gemonteerd op een analoge projector bediend door een mens van vlees en bloed. Al met al opmerkelijk. Nog maar een paar jaar geleden waren digitaal gemaakte en geprojecteerde films 'de toekomst'. Zijn we dan terug bij af of laten deze nieuwe film en ontwikkelingen bij EYE zien dat cinema toch een tastbare kunstvorm is?
Toen ikStrange Darlingzag - jammer genoeg digitaal geprojecteerd - realiseerde ik me weer eens hoe scherp op 35 mm gemaakte films kunnen zijn. Analoog geeft je simpelweg diepere kleuren en grotere contrasten dan digitaal. Het resultaat is onmiskenbaar een intensere kijkervaring, temeer wanneer die hoofdpersonen inStrange Darlingin een bos op elkaar jagen en de geweldsuitbarstingen even frequent als gruwelijk zijn.
De film zelf: je ziet een gefragmenteerde koortsdroom, een briljante satire over de crisis van seks en consent in het tijdperk na #MeToo. Zij is een jonge vrouw op zoek naar erotische spanning, hij is een macho met een snor en een jachtgeweer. Dat kan niet goed gaan. Uiteraard sta je aan haar kant, zelfs als blijkt dat zij niet wars is van een partijtje wurgseks in een hotelkamer. Lélijk loopt het uit de hand. Dan is meneer met het gekrenkte ego en de Winchester uit op wraak en volgt die achtervolging - tot bij een huis in het bos waar twee oude hippies wonen, prachtig gespeeld door Barbara Hershey en Ed Begley Jr., acteurs die beroemd waren toen er nog geen digitale cinema was.
Behalve naarStrange Darling,die hopelijk geprolongeerd wordt in de reguliere bioscoop, kan iedereen die van 'film' houdt gelukkig ook weer naar EYE, waar de analoge projectoren dit najaar overuren gaan draaien in een programma om van te smullen. Vooral springen in het oog John Fords meesterwerkThe Searchers(1956) en Alfred HitchcocksNorth by Northwest(1959), allebei vertoond met nieuwe, geremasterde 70 mm-kopieën. Het is een technisch verhaal, maar ga er maar van uit dat niemand in Nederland deze films ooit zo visueel spectaculair heeft gezien.
Vooral Fords film komt als geroepen: Burgeroorlog-veteraan en vreemdelingenhater John Wayne overwint zijn ergste instincten, zijn aangeboren haat voor de oorspronkelijke inwoners van het land, en vindt onverwacht menselijkheid en empathie in hemzelf, zoals blijkt uit de beroemde'Let's go home, Debbie'-scène. Droog houdt niemand het als Wayne de door 'de Indianen verpeste' Natalie Wood op dat grote scherm in zijn armen neemt. Nee, terug bij af zijn we niet; met Ford, Hitchcock enStrange Darlingmaken we de toekomst mee.
Gawie Keyser
Strange Darlingis nu te zien;North by Northwestdraait vanaf 25 oktober,The Searchersvanaf 21 december
Allyson Riggs / DutchFilmWorks Strange Darling