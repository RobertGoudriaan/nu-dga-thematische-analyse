Londen struikelt over de huurfietsen In de wereld

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
25 januari 2024
Londen- Na de West-Londense voetbalderby tussen Chelsea en Fulham, op een koude zaterdagmiddag, kwamen de Ferrari's, Audi's en Land Rovers een voor een tevoorschijn uit de parkeergarage van Stamford Bridge, toegejuicht door fans en voetbaltoeristen. Maar er was een speler die met een geheel ander - en milieuvriendelijker - vervoermiddel naar huis ging. De Nederlandse rechtsback Kenny Tete van Fulham werd nabij het stadion gesignaleerd op een Lime-bike.Het deed denken aan Arjen Robben die soms naar de training fietste in zijn Chelsea-jaren.
Een foto van de fietsende voetballer, met sporttas in de mand, haalde de kranten, wat voor Uber, eigenaar van dit transportmiddel, goede reclame is. Na een ruzie met burgemeester Sadiq Khan over de arbeidsrechtelijke status van de Uber-chauffeurs, heeft het Amerikaanse bedrijf een positieve bijdrage aan Londen proberen te leveren door de straten te voorzien van naar schatting dertigduizend Lime-huurfietsen. Net zoals een Londenaar nooit meer dan tien meter van een rat is verwijderd, moet er altijd binnen twee minuten een huurfiets voorhanden zijn.
Inmiddels heeft de elektrische Lime-fiets, de Santander-bike (de opvolger van de Boris Bike) ver achter zich gelaten. Van concurrenten als Forest en Tier heeft Lime amper last. Steeds meer Londenaren gebruiken de Lime-fiets, bijvoorbeeld om naar school te gaan, naar het werk of naar een voetbalwedstrijden. Wanneer de fiets een ratelend geluid maakt, wat bij scholieren vaak het geval is, weet je dat ze een gratis ritje maken. Er blijkt immers een manier te bestaan om de batterij uit te schakelen, waarna het joyriden kan beginnen.
Maar Lime kampt met een imagoprobleem. Anders dan de Santanders met hun stallingen, kunnen Lime Bikes overal worden achtergelaten. De gebruiker moet een foto maken van de verlaten fiets en deze downloaden. 'Huurfietsen vallen of staan met het gedrag van hun gebruikers', schreef Ed Wiseman eufemistisch inThe Daily Telegraph,'en dat kan achterblijven bij de verwachtingen.' Ze liggen languit op stoepen of eindigen in de Theems.
Belangengroepen voor gehandicapten en blinden klagen over het struikelgevaar.
Om toch iets tegen de overlast te doen hebben sommige stadsdelen bepaald dat de huurfietsen op aangewezen plekken moeten worden achtergelaten. De hoop is dat het aantal huurfietsen op den duur zal afnemen wanneer iedereen, net als in Nederland, een eigen fiets bezit.