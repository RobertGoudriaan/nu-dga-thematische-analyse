Oekraïners worstelen met het Roemeens Aan de grens

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
14 december 2023
Met een enthousiast'Buna seara!'begroeten deelnemers aan de Romanian Speaking Club hun docente. De wekelijkse bijeenkomst vindt plaats in een jarenvijftigﬂatgebouw ten westen van het centrum van Boekarest. Het is een initiatief van de Roemeense autoriteiten in samenwerking met de nationale vluchtelingenraad en de VN-vluchtelingenorganisatie UNHCR. De Oekraïense Arina (36) is moeder van twee kinderen en op zoek naar werk. Ze hoopt haar Roemeens naar het A2-niveau te brengen - het niveau van iemand die het inburgeringsexamen gedaan heeft - zodat ze haar kansen op een baan vergroot. 'Deze lessen helpen me echt vooruit.'
De Roemeense taal is een groot struikelblok bij het verkrijgen van een baan. Volgens recent onderzoek ziet ruim de helft van Oekraïners in Roemenië het Roemeens als een belemmering bij integratie en het vinden van werk - veel hoger dan in bijvoorbeeld Polen of buurland Bulgarije.
Sinds de zomer krijgen de ruim 80.000 vluchtelingen uit Oekraïne in Roemenië beduidend minder ﬁnanciële steun voor huisvesting en voeding en worden ze verplicht te werken en hun kinderen naar Roemeense scholen te sturen. De Oekraïense vluchtelingen moeten aantonen dat ze zich blijvend inspannen om een baan te vinden.
Integratie op de arbeidsmarkt is een prioriteit van de Roemeense regering, maar de werkelijkheid is weerbarstig. Iets minder dan vijftig procent van de Oekraïners heeft werk - in Roemenië, in Oekraïne (op afstand) of in beide landen, blijkt uit recente cijfers. Om aanspraak te maken op financiële steun voor huisvesting moeten vluchtelingen zich registeren bij het nationale arbeidsbureau anofm, maar dit doet weinig aan bemiddeling of bijscholing van Oekraïners.
Arina heeft inmiddels besloten om ook de wekelijkse English Speaking Club bij te wonen. Met die taal vergroot ze haar kansen op de krappe Roemeense arbeidsmarkt, zoals de tienduizenden migrantenarbeiders die in winkelcentra, horeca en als fietskoerier in de Roemeense hoofdstad werken. In 2023 verschafte de regering honderdduizend werkvisa aan jonge mensen uit voornamelijk Bangladesh, Nepal en Sri Lanka. Voor 2024 is het plan om 150.000 werkvisa uit te schrijven om arbeidstekorten in de oververhitte economie op te vangen. Voorlopig vallen Oekraiense vluchtelingen in de velemallsin Boekarest vooral op als consumenten en niet als personeel.
Het aantal in 2023 getelde doden en vermisten aan de Europese buitengrenzen, volgens het Missing Migrants Project (IOM): 4356