Realisme bestaat niet Kroniek van kunst&cultuur

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
22 februari 2024
KUNST Fotorealisme
Het Centraal Museum in Utrecht bezit een goede collectie 'fotorealisme', samengebracht in de jaren zeventig door Wouter Kotte, grote en relevante stukken, belangrijke namen: Chuck Close, Howard Kanovitz, Don Eddy. Vrouwen ontbreken; die werden toen nog over het hoofd gezien. Bij elkaar levert dat een fijne tentoonstelling op, mét een probleem: de term 'fotorealisme' zelf.
Daarmee wordt doorgaans een genre schilderkunst bedoeld dat mid-jaren zestig opgang deed, en dan vooral in de Verenigde Staten. De kunstenaars keken naar de alledaagse wereld van winkels en auto's en neonreclames, uiterlijkheden van de consumptiemaatschappij. Ze schilderden dat met groot gevoel voor detail in een weergave die veel weg had van de heldere scherpte van fotografie. In de catalogus schrijft gastcurator Esmee Postma echter terecht dat dat begrip 'fotorealisme' in zijn eigen tijd al buitengewoon versnipperd was, en dat veel van de kunstenaars die eronder werden geschaard daar bezwaar tegen hadden, of zich er zelfs tegen verzetten. Op de museumzaal, echter, worden zij niet alleen met fris geweld alsnog samengevoegd, maar er wordt op hun werk een ideologisch stempel gedrukt. De beelden van die auto's en winkels moeten worden gezien als cultuurkritiek, zegt men daar, terwijl de makers dat zelf eigenlijk niet zo zagen.
Ik denk dat de samenstellers zich flink verkijken op de rol van de fotografie en het begrip 'realiteit'. Dit soort ogenschijnlijk objectief 'realisme' was een reactie op de toen dominante positie van de abstracte kunst. Al in de jaren vijftig beeldden fotografen drogisterijen en benzinestations af alsof dat nobele artistieke onderwerpen waren, en dan is er natuurlijk het werk van Warhol, die even doodleuk poneerde dat onpersoonlijke dozen waspoeder of blikken soep ook konden doorgaan voor kunst.
Het ging de 'fotorealisten' dan ook niet, denk ik, om het emuleren van de fotografie, maar meer om het hervinden van een schilderkunstige praktijk 'naar de natuur', in een tijd waarin kleurenfotografie en reclame hoogtij vierden. In feite deden ze niet veel anders dan Breitner een halve eeuw eerder. Een foto was een beginpunt en een katalysator; wat de schilder er vervolgens mee deed was nadrukkelijk een schilderkundige oplossing.
Sommige van de schilderijen inOp scherpmogen dan lijken op foto's, in hun 'scherpte', in de kadrering, in het verzadigd Kodachrome, maar ze zijn het per se niet en ze willen het ook niet zijn. Ze produceren een beeld dat de realiteit benadert, maar het is verf, het is juistniet'realistisch'. InBlue Caddyvan Don Eddy schittert een glanzende automobiel, maar het linker voorwiel ontbreekt. In de spiegelende winkelruiten van Don Estes is overal de verfstreek zichtbaar. Hij construeert zijn beeld van de 'werkelijkheid' niet anders dan Frans Hals. Zo ziet Postma het ook: 'Het onderwerp was van ondergeschikt belang; het ging om het uitvinden van een nieuwe schilderkunstige taal.' Ze voegt eraan toe: er zat weinig sociaal-maatschappelijke kritiek achter.
Dat is echter voor de uitleg op zaal onvoldoende: daar wordt Postma's relativering koppig tegengesproken. Er moet natuurlijk wél een ideologisch motief zijn, want anno 2024 kunnen kunstwerken niet meer als niet-persoonlijk of zuiver artistiek worden gezien. Het is een kippendrift die de werkelijke praktijk van een kunstenaar veronachtzaamt en zijn werk verlaagt tot een plaatje, waar een ijverige mediacriticus vervolgens allerleimaatschappijkritieseintenties op projecteert.
Koen Kleijn
Op scherp,
Centraal Museum Utrecht, t/m 9 juni,https://centraalmuseum.nl
Adriaan van Dam | Don Eddy, Blue Caddy, 1971. 167,5 x 239 cm. Collectie Centraal Museum, Utrecht