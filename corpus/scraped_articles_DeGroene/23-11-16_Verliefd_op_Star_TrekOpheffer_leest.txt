Verliefd op Star Trek Opheffer leest

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
16 november 2023
Captain's log.
Name: Seven of Nine (formerly Annika Hansen).
Species: Human with Borg implants.
Born: 2350, Federation Tandara Colony.
Parents: Magnus and Erin Hansen.
Briefing: One of Seven's ancestors is 22-century prize fighter Sven 'Buttercup' Hansen. Seven herself is skilled in the Nordic martial art of Tsunkatse.
Het was in 1998 dat ik 'Seven' voor het eerst zag inStar Trek,de sciencefictionserie die al in 1966 was begonnen.
103 afleveringen zou deze Borg inStar Trekspelen. In 2001 verliet zij de serie om in 2020 terug te keren. Borg komt van cyborg, en dat komt van 'cybernatics' en 'organism' en werd bedacht door twee mensen, de wetenschapper Manfred Clynes en de schrijver Nathan S. Kline.
Ik besefte dat ik op Seven - een prachtvrouw met geïntegreerde computerimplantaten die als een gezwel over haar gezicht waren aangebracht - verliefd was geraakt. Dat gaf mij antwoord op enkele vragen: kan een mens verliefd worden op een machine, kun je verliefd worden op een filmpersonage en op een mismaakt gezicht?
Ik was en ben verslaafd aanStar Trek(een serie die tot op heden doorgaat) en vele metafysische vraagstukken worden dus al vanaf de jaren zestig in beeld gebracht en beantwoord. Wat is zijn, wat is tijd, wat is bestaan, wat is moraal, wat is macht, wat is identiteit?
Toen ik later inDe Groeneartikelen over de filosofe Donna Haraway las en over haar essayEen cyborg manifest,had ik het idee dat ik alle vragen die zij stelde al beantwoord had gezien inStar Trek. De Groenehad een geweldig lieve redacteur, Marianne van den Boomen (1955-2014), met wie ik graag sprak over cyborgs en die daar ook over schreef. Zij kende mijn liefde voor Seven. Zij maakte mij attent op Haraway. Nog steeds geldt Haraways stelling: 'Onze tijd (...) is een mythische tijd: we zijn allemaal hersenschimmen, getheoretiseerde en gefabriceerde hybriden van machine en organisme. We zijn kortom cyborgs.'
Het zou een regel kunnen zijn uitStar Trek.Seven toonde tevens wat loyaliteit was, en liefde. Net zoals vele andere functionarissen aan boord van The Voyager dat deden. (Zelfs zij die niet konden liefhebben waardoor de vraag naar boven kwam: wat is liefde?) In een van de afleveringen werd zelfs Freud geconsulteerd toen bleek dat Data, een androïde (een kunstmatige op de mens gelijkende entiteit), psychische problemen had, wat in feite onmogelijk was. (Maar toch kon het.) Van hem is de mooie zin: 'Ik ben het hoogtepunt van de droom van één man. Dit is geen ego of ijdelheid. Maar toen doctor Soong mij schiep, droeg hij bij aan de substantie van het universum.'
Geen mens die dat kan zeggen. Uiteraard hebben verschillende filosofen geput uitStar Trek.Ik las alleen:Star Trek and Philosophy: The Wrath of Kant,van Decker en Eberl (2008). Daarin een stuk over mijn favoriete afleveringDarmok,die gaat over communicatie en taal. ('Men' kan alleen maar spreken in allegorieën en aan het eind worden Homerische hymnen geciteerd...'One of the root metaphors of our own culture.')Helaas wordt de mooiste zin uit die hymnen niet geciteerd: 'Muze, verhaal ons de daden der gouden godin Aphrodite.' Seven was mijn Aphrodite. De liefhebber bezit natuurlijkThe Star Trek Book: Strange New Worlds Boldly Explained.Ruditis, Galden-Stone, Hugo. 2021.
De originele scenarist vanStar Trek,de sciencefictionschrijver Gene Roddenberry (1921-1991), zetteStar Trekneer als een ideaal. Hij geloofde oprecht dat'humans improve in the 23ste century'.(Na zijn dood werd zijn as met een raket in een baan om de aarde geschoten.) Ik vraag me af of de serie zo hoopvol is...
Hoe dan ook: in 2400 kan ik op zoek naar Seven, want tijd en ruimte zijn dan 'opgelost' en we 'leven' dan nog 'lang' en 'gelukkig'. Ik ben bereid daar Borg voor te worden. En als zij dan af en toe terugkeert naar deze tijd en in het lichaam kruipt van actrice Jeri Ryan, vergeef ik haar.
In 2400 kan ik op zoek naar Seven, want tijd en ruimte zijn dan 'opgelost'