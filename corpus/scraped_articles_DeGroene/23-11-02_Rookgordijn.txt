Rookgordijn

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
2 november 2023
IDFA Alreadymade
Als er een klein rood spinnetje loopt in een van de meest beroemde urinoirs ooit, zoomt Barbara Visser in. Weg van de handen met witte handschoenen, formulieren met foto's van het urinoir waarop beschadigingen staan omcirkeld, weg van de zenuwen van de curator. Visser bepaalt in de filmAlreadymadehaar eigen tempo. Het begint metFountain,een urinoir dat ene 'R. Mutt' in 1917 zou hebben ingezonden voor een tentoonstelling in New York. Pas achttien jaar later zou Marcel Duchamp het werk opnemen in zijn miniatuurversie van zijn eigen verzamelde werk. En zo schoof hijFountainin zijn rij van zogeheten readymades, kunstwerken die hij maakte van al bestaande voorwerpen.
Een paar jaar geleden ontstond er onrust. Hoe wisten we zo zeker dat Duchamp het werk had ingestuurd? Duchamp was zelf verzot op rookgordijnen, kon het niet zo zijn dat Dada-kunstenaar Elsa von Freytag-Loringhoven, een vriendin van Duchamp die in 1917 ook in New York woonde, het urinoir had ingestuurd? Visser, van huis uit beeldend kunstenaar, maakte al eerder films over de mythologisering van kunst en de kunstwereld. In 2018 gingThe End of FearoverWho's Afraid of Red, Yellow and Blue IIIvan Barnett Newman.
InAlreadymadespeelt het grootste deel van het verhaal zich honderd jaar geleden af. Van Duchamp zijn weliswaar nog enkele bewegende beelden beschikbaar uit de jaren zestig waarin hij zich uitlaat overFountain,maar Von Freytag was al in 1927 in haar huis in Parijs overleden zonder dat zich ook maar één kunstwerk met haar naam in een museumcollectie bevond. Zelfs haar grootste Dada-publicatie is verdwenen. Het doodsmasker dat ze had laten maken is onvindbaar. Een van de zeldzame keren dat ze met haar naam in het nieuws kwam, was nadat ze in Pittsburgh was opgepakt omdat ze zich in mannenkleding rokend op straat had vertoond.
Gevonden filmfragmenten met specialisten over Duchamp, zijn genialiteit, het urinoir en de vraag of het kunst is buitelen in de eerste minuten vanAlreadymadeover elkaar heen. Net als die onrust irritant wordt, komt Visser met fraaie ingrepen. Ze laat een aantal belangrijke experts op het gebied van Duchamp en Von Freytag met elkaar in discussie gaan in een virtuele omgeving. Ze ontdekt een opmerkelijke geluidsopname uit de jaren tachtig. En ze wil een hedendaagse actrice in de virtuele huid van Von Freytag laten kruipen: als stem voor haar gedichten en als danser in de deels virtuele reconstructie van de kamer waarin ze overleed. Dat kan omdat Visser een filmfragment heeft gevonden van de barones, het was al in het nieuws. Die oude beelden zijn prachtig. Met de beelden waarin de hedendaagse Von Freytag opgaat in de gecomponeerde virtuele omgeving en tegelijk als persoon zichtbaar blijft, laat Visser uiteindelijk ook zelf ruimte open voor een eigen invulling en bewegingen buiten haar vooraf uitgetekende spinnenweb.
Joke de Wolf
Zie ookhttps://idfa.nl
Tomtit Film | Archiefbeeld van Elsa von FreytagLoringhoven in Alreadymade