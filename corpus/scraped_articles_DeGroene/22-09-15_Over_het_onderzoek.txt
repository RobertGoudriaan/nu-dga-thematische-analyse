Over het onderzoek

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
15 september 2022
Voor dit onderzoek onderzochten we ruim vijftienhonderd pagina's aan interne e-mails, appjes en documenten die werden vrijgegeven via een beroep op de Wet openbaarheid van bestuur (Wob). Daarnaast turfden we vanuit jaarverslagen, Kamerbrieven en beleidsrapporten het aantal opgerichte anti-ondermijningsinitiatieven en hoeveel geld daar naartoe is gegaan. Ook spraken we met tientallen betrokkenen en experts over de totstandkoming van het Multidisciplinair Interventieteam en de aanpak van ondermijning in de afgelopen vijf jaar. We werkten samen met Bart de Koning, Harry Lensink en Yelle Tieleman vanFollow the Moneyen Saskia Adriaens, David Davidson en Nikki van der Westen vanArgos.
Grapperhaus is op vakantie en wil niet inhoudelijk reageren. De huidige minister van Justitie en Veiligheid Dilan Yesilgöz laat in een reactie over het NSOC weten: 'Na een periode van achttien maanden wordt de nieuw ingezette werkwijze geëvalueerd en beoordeeld op resultaten en de toegevoegde waarde van het samenwerkingsverband.'
De Fiod, Belastingdienst, de Koninklijke Marechaussee, het ministerie van Defensie en de korpsleiding van de politie zeggen desgevraagd allen achter het doel en de missie van het MIT en het NSOC te staan. Het OM 'steunt de oprichting nog steeds, net zoals de uitgangspunten van het MIT zoals zijn weergegeven in het Instellingsbesluit'. De Zeehavenpolitie laat weten: 'Uiteindelijk is de weg naar de vorming van het MIT bewandeld met input van alle betrokken partijen.'