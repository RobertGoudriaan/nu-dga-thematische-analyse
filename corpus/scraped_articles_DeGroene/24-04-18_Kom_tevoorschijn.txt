Kom tevoorschijn

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
18 april 2024
Indagtekening van liefdesvormentekent dichter en componist Rozalie Hirs voorbije momenten van liefhebben op, met vermelding van jaar en plaats.
Opmerkelijke titel,dagtekening van liefdesvormen. De dagtekening kennen we als de datum op officiële documenten zoals facturen, contracten, notariële akten, de vermaledijde belastingbrief natuurlijk. Het juridisch-administratieve dat aan het woord kleeft, lijkt in contrast met poëzie, die vrij en stromend is, vaak ongrijpbaar en associatief.
Dichter en componist Rozalie Hirs plaatst naast de dagtekening 'liefdesvormen'. Mooi contrast. Waarom zou je manieren of soorten van liefhebben willen boekstaven? Waarschijnlijk om ze niet kwijt te raken, om erop terug te kunnen vallen. Liefde als fundament, in de breedste zin. Het boekstaven gebeurt indagtekening van liefdesvormenvaak lang na dato, anders dan bij een dagboek, waarmee je dus weer met dat tekortschietende geheugen zit. Al gaat het Hirs denk ik om het idee van authenticiteit, eerder dan om een getrouwe autobiografische insteek. Als je voorbije momenten van liefhebben optekent, wat leer je daar dan uit? Wat doemt eruit op? Hoe geef je een bepaald leven weer dat in eerste instantie alleen in de strikt persoonlijke herinnering resoneert?
Hirs gebruikt het concept van de plaatsbepaling om het herinneren te belichamen. In de inventieve vormgeving van Michael Snitker zijn de pagina's niet genummerd, maar voorzien van jaartallen. Die staan ook op het omslag, binnenin worden ze aangevuld met plekken. Sterk hoe de vormgeving hier een autobiografie uitbeeldt - zo wordt de bundel als vanzelf een persoonlijk document, zonder opdringerigheid, zonder misschien wel overal 'echt' te zijn. In totaal gaat het om 58 gedichten, voor elk jaar is er een gedicht die een moment van liefde dagtekent. Lukraak staan de korte gedichten door de bundel geplaatst, want herinneren is een onbetrouwbare en warrige aangelegenheid.
Zoveel jaren, zoveel plaatsen. Nergens interpunctie of hoofdletters. Het dagtekenen begint bij 1965, het geboortejaar van de dichter waarbij de plaats Gouda hoort. De bundel opent trouwens niet met dit 'eerste' gedicht maar met het titelgedicht, waar dan weer het jaartal 2023 bij hoort, en de plaats 'Blijburg'. De jaren volgen elkaar kriskras op, geen jaar kent eenzelfde plaatsbepaling. Nog voor je een gedicht hebt gelezen straalt het internationale karakter van een specifiek leven je tegemoet: Sarajevo, Montréal, Dromberg, Tumani Tenda in Gambia, Ibiza, Praag, Minnehaha, Granada, San Diego, Itter, Siena, Manhattan. Daarnaast ook veel Nederland, uiteraard: Voorburg, Enschede, de pontsteiger bij Het IJ in Amsterdam, Duindorp. Het is een helder en origineel concept, deze autobiografie in jaartallen en titels die Hirs onder de gedichten plaatst, zoals ook Piet Gerbrandy dikwijls doet in zijn recentere werk.
Net als in eerdere bundels, bijvoorbeeldverdere bijzonderheden(2017),Geluksbrenger(2008) en ook het kritischeecologica(2023), is Hirs indagtekening van liefdesvormeneen lyrisch en hoopvol dichter die eerder wil celebreren en bewonderen dan somberen. Inecologicakwam dat tot uiting in het precies benoemen van plant en dier, waarmee ze de schoonheid van de precaire rijkdom wilde oproepen van ons nest dat we zo aan het bevuilen zijn. Of ik denk aan de cyclushand in handwaarmee de bundeloneindige zin(2021) afsluit, een tekst vol extase en vervoering, met klinkende, evocerende regels als 'zo mooi zijn je blote voeten in sandalen je dijen als gebouwen/ je borsten als vruchten zo mooi is je lichaam een kelk in de hoop' en 'zonder dat ik het weet/ heeft mijn verlangen me al in beweging gezet kom dan! kom nog eens!'
Indagtekening van liefdesvormenwordt niet alleen de romantische of erotische liefde bezongen die tussen volwassen mensen kan bestaan, maar ook de liefde voor de wereld vanuit het oogpunt van het kind. Vriendschap is eveneens een vorm van liefde, zoals herinnerd in het gedichtuitingen,waar het jaartal 1972 bij hoort, en het Duitse Maria linden: 'kom tevoorschijn maar doe dat niet alleen/ kijk naar velden vol gras en bloemen en zo/ neem al je vrienden met je mee'.
De volwassen ik denkt zich terug in de tijd en geeft het jonge kind uit 1972 als slotregel mee: 'ga het daglicht in om te groeien'.
De aandacht voor denkend voelen of voelend denken is in het onderzoekende werk van Hirs een constante, en indagtekening van liefdesvormenveelzeggend expliciet. Bijna elke keer als de dichter 'voelen' noteert, staat daar 'denken' achter - intuïtie en gevoel zijn niet los te koppelen van het willen begrijpen van de wereld (alleen al het onoplosbare vraagstuk van tijd en oneindigheid!), dus lees je frases als 'vorm uit voelen denken de vrijgevigheid' en 'in de omgang die voelen denken bewaart'.
De taal vloeit en zit vol klankverschuivingen. Ook durft Hirs de gangbare syntaxis los te laten. Zinnen en zinsdelen zijn dikwijls op meerdere wijzen met elkaar te verbinden, waardoor je vanzelf langzaam en zorgvuldig leest. Het is inmiddels een beproefd procedé in dit oeuvre maar hoeft begrip, als dat al relevant is, niet in de weg te staan.
Hirs gaat vol op het orgel met formuleringen als 'radeloze alledaagse', 'reddeloze overzichtelijkheid', 'hartgrondigste dag', 'godsliederlijke wereld', en woorden als 'mateloos', 'verbijstering', 'hemelhoog', maar deze keer vaak zonder dat het extatische en symbolische erg concreet worden door sprekende details of een (bescheiden) narratief, waardoor een deel van de gedichten vaak wat ijl blijft. Veel 'zon', 'natuur', 'hemel' - het wordt er soms wat inwisselbaar van.
Gelukkig zijn er sterke fragmenten te over - lees maar eens hardop - en als de vorm van de autobiografie stevig omarmd wordt en iets wordt prijsgegeven, al dan niet fictief, bijvoorbeeld inde bronnen,heb je het idee dat denken en voelen inderdaad samensmelten, indachtig Hirs' poëtica: 'het leven zin te geven/ tot wat ik nog niet weet/ geheim aan toe'.
Roger Cremers / Lumen | Bij Rozalie Hirs smelten denken en voelen samen  ROZALIE HIRS dagtekening van liefdesvormen Querido, 80 blz.