Kenia krijgt een gewelddadige president

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
15 september 2022
'Waar zijn mijn goede vrienden vanCitizen?'Breed lachend keek William Samoei Ruto (55), sinds dinsdag[md1] president van Kenia, om zich heen tijdens zijn persconferentie op 5 september, nadat het Keniaanse Hooggerechtshof zijn nipte overwinning van 50,49 procent van de geldige stemmen had bekrachtigd.
Vele media, waaronderCitizen TV, leken tijdens de campagne op de hand van de verliezende kandidaat, Raila Odinga (77). Deze politieke veteraan was ook de favoriet van vertrekkend president Uhuru Kenyatta (60) - die met die keuze Ruto, nota bene zijn vice-president, had laten vallen. De afkeer van Kenyatta en Odinga bij de kiezers bleek echter groter dan beiden hadden gedacht, en de campagne van de onvermoeibare Ruto, vol beloftes aan armere Kenianen, juist effectiever.
Odinga accepteerde zijn verlies niet en stapte naar het Hooggerechtshof, de voorzitter van de kiescommissie iebc beschuldigend van partijdigheid en gesjoemel met uitslagen. Maar tijdens de drie zittingsdagen die volgden, maakten vooral de iebc-advocaten indruk. Met harde cijfers en overtuigende verklaringen voor de uitslagen, veranderden ze de 'court room' in een 'class room', zoals een rechter grapte, en weerlegden ze alle samenzweringstheorieÃ«n en speculaties. De zeven rechters bestempelden uiteindelijk al het bewijsmateriaal van Odinga's advocaten als 'niet geloofwaardig' en zelfs als 'gebakken lucht'. Unaniem.
De Britse politicoloog en auteur vanHow to Rig an Election,Nic Cheeseman, die in Nairobi de verkiezingen volgde, had de uitspraak verwacht. 'De rechters maakten beleefd duidelijk dat het hof in de toekomst niet weer zo'n circus wilde meemaken.' De zittingen en de uitspraak hebben het vertrouwen in het verkiezingsproces vergroot, denkt hij. 'Maar echt vertrouwen zal er pas komen als de oppositie via verkiezingen aan de macht komt. Dat Ruto tegen de zin van Kenyatta de verkiezingen won, neemt niet weg dat hij tien jaar deel uitmaakte van de regering.'
Intussen heeft Kenia een president die erom bekend staat via geweld zijn doel te bereiken, vooral door het proces dat het Internationaal Strafhof tegen hem voerde vanwege zijn vermeende rol bij het etnische geweld dat Kenia in 2007-2008 overspoelde. Een president die via 'giften' velen aan zich bond en die een fortuin bezit waarvan niemand de herkomst kent.
De verslaggeefster vanCitizen TVverwees ernaar nadat ze zich, onder luid gelach, had voorgesteld aan het eind van de persconferentie. 'Mister president, gefeliciteerd met uw overwinning. Wat zijn uw plannen om corruptie te bestrijden?'