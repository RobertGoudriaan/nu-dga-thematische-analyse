Hoe deed hij het? Opheffer leest

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
13 juli 2023
De journalist Ischa Meijer dronk bij mij thuis een biertje, zag mijn boekenkast en riep: 'Ik ben de beste kenner van Simenon van Nederland! Ik heb hem vertaald en gesproken en dat kunnen er weinig zeggen.'
'Hoe was hij?' vroeg ik.
'Hoe was ik, kan je beter vragen. Hij vertelde me alles.'
Dat klopte. Wie zijn vraaggesprek met Simenon wil nalezen inDe interviewer en de schrijvers(2003) leest een autobiografie van Simenon. Het gesprek tussen Ischa en Simenon vond plaats in 1975 in Lausanne en als een psychiater van de oude stempel vraagt Ischa naar pappa, mamma, vriendjes, vrouwen en vooral: hoe schrijft de meester. Aan alles merk je dat hij Simenon mateloos bewonderde.
Maar was Ischa ook de beste kenner van Simenon?
Nee. Dat was volgens mij Pierre H. Dubois (1917-1999). Schrijver, dichter, essayist, biograaf, vertaler, vaak gelauwerd en helaas tegenwoordig onbekend. Hij schreef vele essays over Simenon en was degene die hem voor Nederland ontsloot en hem net als Ischa interviewde en bij hem een week vertoefde.
Dat had hij misschien beter niet kunnen doen.
Simenon was niet alleen de schrijver van honderden pulpboekjes, maar ook van honderden'roman policiers',de bekende 'Maigrets' en meer dan honderd'roman romans',serieuze romans. Wie er gevoelig voor is, zoals ik, wil alles lezen van Simenon, maar ook alles weten. Hoe deed hij het? Daar waren ook Jan Greshoff en Simon Vestdijk nieuwsgierig naar, en vele andere bewonderaars. (Ik ben maar één schrijver tegengekomen die Simenon verschrikkelijk vond en dat was Maarten 't Hart.)
Nu was Simenon zelfs binnen het schrijversgilde een uitzonderlijke auteur. Een escapist die zich verborg achter zijn openheid. Men bewonderde zijn 'psychologisch inzicht' naar hij zelf wist heel goed als hij met de pers sprak'how to deliver'.
Eigenlijk wist Pierre Dubois dat ook toen hij hem eind jaren vijftig ging opzoeken in de buurt van Cannes. Hij kende Simenon al, had wat vertaald, met hem gecorrespondeerd en hem uitgenodigd voor een lezing in Nederland, wat een succes werd. De twee mochten elkaar.
Het bezoek heeft Pierre beschreven inEen soort van gelukuit 1989. Het is een verhaal... niet als een roman van Simenon, maar meer als een Franse film. Pierre wordt als vriend helemaal opgenomen in de familie. Op dat moment zijn aanwezig: Denise Ouimet (de vrouw van Simenon), haar moeder, Boule de huishoudster die al dertig jaar bij Simenon werkt, Marcel, de broer van Denise, en zijn vrouw. Pierre merkt al snel dat er iets is... Het blijkt dat de moeder van Denise voor het eerst haar dochter en schoonzoon bezoekt, want het huwelijk tussen Denise en Simenon kon niet op goedkeuring van de familie Ouimet rekenen. Wat er volgt zijn ruzies, drinkgelagen, nog meer drinkgelagen, nog meer ruzies, plotselinge nachtelijke boottochten, bezoeken aan nachtclubs en Pierre vraagt zich af of dit allemaal niet bedoeld was om de moeder van Denise te provoceren.
'U moet goed begrijpen', zegt Denise tegen Pierre, 'dat mijn moeder helemaal versteent bij de gedachte dat Jo met andere vrouwen naar bed gaat en dat ik dat best vind, dat ik ze zelfs voor hem opzoek.'
'Ik weet niet wat te antwoorden', schrijft Pierre.
Uiteraard blijft er van alles misgaan. Afspraken worden gemist, dure diners eindigen in ruzie, en terwijl Simenon (expres) niet let op de oude dame, zegt hij tegen Pierre: 'Je hebt je geslacht om seks mee te bedrijven, zoals je je benen hebt om te lopen, technisch gesproken dus zonder sentimentaliteit. Om het zaad te laten stromen zoals iemand urineert, om op een natuurlijke manier te genieten (...) Dat is het enige verzet dat we kunnen plegen tegen de mechanisering van onze beschaving.'
'Ik luisterde met aandacht', schrijft Pierre.
Simenon vindt dat Pierre, die zich enigszins geneert, juist op het goede moment is gekomen en zegt tegen hem (Pierre laat het onvertaald):'Vous savez que j'ai fait cet après midi? Je me suis fait suçer, comme ca, à vide, pour pouvoir renaître, comme la nature... C'est très sain.'
Het verbaast Pierre niet dat Denise een paar jaar later scheidt van Simenon en dat zij in een psychiatrische inrichting terechtkomt.
Pierre blijft Simenon bestuderen.
'De paradox', schrijft hij, 'schuilt in het feit dat Simenon door zo veel mogelijk vrouwen in zijn leven te willen kennen en te bezitten niet heeft gehandeld uit behoefte aan seksuele bevrijding en emancipatie, maar allereerst onder druk van frustratie en wraakzucht jegens zijn moeder en haar weigering zijn levensdrang te accepteren.'
Tja, zo kun je het ook zien.
'Je hebt je geslacht om seks mee te bedrijven, zoals je je benen hebt om te lopen'