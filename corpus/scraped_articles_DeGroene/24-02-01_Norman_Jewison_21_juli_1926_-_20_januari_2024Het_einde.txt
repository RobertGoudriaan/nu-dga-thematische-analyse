Norman Jewison 21 juli 1926 - 20 januari 2024 Het einde

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
1 februari 2024
De strijd tegen het systeem kenmerkt de films van Norman Jewison. Hij smeedde ideologie om tot intelligent massavermaak.
Compleet met een lubberende Trump-onderkin en zo'n meesmuilende trek om zijn mondhoeken bejegent de president van de wereld het opgehitste publiek. Dat is in het stadion samengetrokken om zich te verkneukelen aan het spektakel: het treffen tussen Houston en Madrid. Al na het afschieten van de eerste bal zijn de contouren zichtbaar van het drama waar de dictator mee te maken zal krijgen. Een van de spelers blijkt wel erg goed. Te goed. En deze sport was nooit bedoeld voor de held, de enkele, vrije mens.
Zo begintRollerball(1975), de meest curieuze, misschien wel beste film uit het omvangrijke oeuvre van Norman Jewison, die 98 jaar oud werd. De van oorsprong Canadese regisseur, die overigens niet joods was zoals men soms dacht, werkte zijn leven lang alleen maar binnen het Hollywood-systeem. Zijn grootste prestatie was dat hij zelfs onder de duim van studiobazen tussen de jaren zestig en tachtig sociaal bewogen cinema maakte die politieke en maatschappelijke kwesties onder het vergrootglas plaatste. Racisme, godsdienst, vakbonden, kapitalisme, de Koude Oorlog - Norman Jewison smeedde ideologie om tot intelligent massavermaak.
De reikwijdte van zijn thematiek was brééd, van de eerste, verrukkelijke romantische komedies(Send Me No Flowers, The Thrill of It All),de satireThe Russians Are Coming, The Russians Are Coming(1966) en de jaren-zeventigmusicalsFiddler on the RoofenJesus Christ Superstartot bijvoorbeeld de explosieve racisme-thrillerIn the Heat of the Night(1967), de sexy, stilistisch innovatieveThe Thomas Crown Affair(1967) en het immens populaireMoonstruck(1987), dat zangeres Cher tot wereldster maakte.
En dusRollerball,een orwelliaanse sportfilm die flopte, omdat critici en publiek niet doorhadden waar ze naar keken. De sport in het verhaal betreft een ultragewelddadige mix van rolschaatsen, American football, motorcross, handbal enmixed martial arts. Zo opwindend brengt Jewison de actie in beeld dat kijkers destijds in de ban van de sport zelf raakten. De regisseur kreeg zelfs verzoeken van promotors die de rechten vanrollerballwilden bemachtigen om een liga in de echte wereld op te zetten. Jewison was woedend. Het was niet de bedoeling dat je de sport zelf leuk vond!
Inmiddels werkt de futuristische satire vanRollerballbeter, omdat het verhaal actueler is. Hierin is de natiestaat afgeschaft; zijn regeringen vervangen door multinationals; en bestaat het leven voor iedereen uit perpetuele vrijetijdsbesteding aangezien er geld genoeg is. Bartholomew (John Houseman) leidt het wereldconglomeraat als een keizer in het oude Rome, of beter, als de gedoodverfde Republikeinse presidentskandidaat voor de verkiezingen later dit jaar in onze huidige wereld. In ieder geval komt Bartholomew lijnrecht te staan tegenover Jonathan E. (James Caan), superster-rollerballervoor het team van Houston, die op een dag wordt verzocht af te treden. De reden: Jonathan is te goed geworden, te populair, een volksheld. Hij zou mensen zomaar op gedachten kunnen brengen - overvrijheid.
Net als bij Winston in George OrwellsNineteen Eighty-Fourleidt het totalitarisme tot kortsluiting bij Jonathan. Hij wil wéten hoe het komt dat er geen boeken meer zijn. Waarom die gedigitaliseerd, zorgvuldig geredigeerd en opgeslagen zijn in een centrale computer waar niemand bij kan. Waarom dezelfde machine fungeert als massasurveillancesysteem. En vooral: wat er met zijn geliefde, zijn 'Julia', is gebeurd.
Strijd tegen het systeem kenmerkt Jewisons films. Jonathan E.'s verzet. De klap die Sidney Poitier een witte man geeft inIn the Heat of the Night. Steve McQueen versus de federale regering inThomas Crown. En dan de zwarte kapitein Richard Davenport (Howard E. Rollins Jr.) die inA Soldier's Story(1984) tijdens de Tweede Wereldoorlog de moord op een zwarte militair op een Amerikaanse legerbasis onderzoekt. In deze op Herman Melville's novelleBilly Budd(1924) gebaseerde film speelt Jewison slim met het verwachtingspatroon van de kijker. Eerst is onze sympathie bij de onschuldige 'Billy Budd', een soldaat met een prachtige zangstem. Maar dan verschuift die naar de verdachte, een cynische sergeant die vertelt over pijnlijke ervaringen tijdens zijn dienst in Europa, vooral in Parijs waar zowel de inwoners als witte Amerikaanse soldaten zwarte mensen als dieren behandelden. De film vertelt veel over Jewisons kunstenaarschap. Zijn eigen bewustwording kwam toen hij midden jaren veertig tijdens een rondreis door Amerika stuitte op wat hij later 'apartheid' noemde. 'Ik zag mensen die op straat geen water uit een kraan mochten drinken, omdat ze zwart waren', zei hij in een interview. 'Maar dezelfde maatschappij die zwarte mensen uitsloot vroeg van hen zelfopoffering tijdens de oorlog.' Jewison vond dat 'totaal absurd en irrationeel' - hij werd woedend.
Rechttoe, rechtaan revolutionair, zoals bijvoorbeeld Spike Lee, was Jewison evenwel nooit. De regisseur zag de mens niet als zielloos en gewelddadig, maar als 'falend, sensitief, in de war en om de tuin geleid', zoals hij in zijn biografie schrijft. Hij geloofde in het idee van vrijheid, zoals inRollerballblijkt als Jonathan E. tot afgrijzen van Bartholomew de laatste overgebleven speler is in de laatste, apocalyptische wedstrijd, in alles een vrij man. Jewison geloofde erin dat mensen vatbaar zijn voor verlossing, en dat cinema die mogelijk moet maken. 'Van iedere film die ik ooit heb gemaakt heb ik iets geleerd', zei hij, 'en het is niet te veel gevraagd dat de kijker mijn voorbeeld volgt.'
Hij geloofde in verlossing, en dat cinema die mogelijk moet maken
Marka / UIG / Getty Images | In de jaren zestig