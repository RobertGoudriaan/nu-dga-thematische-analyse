Big tech bedreigt de onafhankelijke journalistiek In het nieuws

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
3 oktober 2024
'Worden we gewoon oud en cynisch, of is dit allemaal nogal vreemd geworden? Het internet is tegenwoordig waardeloos, en dat weten we allemaal, maar niemand is echt bereid het te erkennen.' In september was journalist Caitlin Dewey op het jaarlijkse congres voor online nieuws (ona) in Atlanta. Dewey, die vroeger internet-critica was bijThe Washington Posten nu in een nieuwsbrief de techwereld verslaat, bezocht het ona voor het laatst in 2012. En het verschil in vibes tussen toen en nu vond ze zo schokkend dat ze er niet eens een'snarky little essay'over kon schrijven. In plaats daarvan besprak ze tijdens een congres-ontbijtje haar zorgen met een vriendin. Misschien, zei die, zijn we eindelijk oud genoeg om patronen te herkennen, en zetten we ons schrap voor teleurstelling waar andere mensen mogelijkheden zien.
Dit is wat Dewey in haar nieuwsbrief beschrijft: dertien juichende sessies over kunstmatige intelligentie, een pitch voor een datingapp die mensen aan elkaar koppelt op basis van hun nieuwsconsumptie, een panel over de algoritmes van sociale media en zoekmachines. Die laatste sessie werd zo druk bezocht dat mensen in kleermakerszit op de grond zaten mee te schrijven. Maar er werd geen dapper manifest gepresenteerd over een hoopvolle toekomst, post-zoekmachines en sociale media. 'In plaats daarvan kregen ze wat tips oversearch engine optimizationen een vurig smeekgebed om "meteen" in video te investeren.'
Scepsis over dat vurige optimisme kenmerkt het verschil in sfeer. De 'toekomst van online nieuws' was ruim tien jaar geleden nog iets om enthousiast over te filosoferen: nieuwe media vonden online een vruchtbare bodem, BuzzFeed werkte aan een nieuwsdesk, en de grootste techbedrijven Google en Facebook (nu Meta) waren bereid om journalistieke innovatie te steunen. Op de socials vonden ook traditionele kranten bereik en interactie met lezers, zoekmachines linkten door naar artikelen en na een eerste golf waarin enkele media aan gratis online verspreiding ten onder waren gegaan, was het gelukt om een stabiel verdienmodel te bouwen op advertenties en betaalmuren.
Inmiddels is vooral desillusie overgebleven en klinkt de hoopvolle taal over opnieuw leren inspelen op steeds veranderende algoritmes, over nieuws leren maken voor TikTok en over ChatGPT voor je laten werken, nogal hol. Dewey is niet de enige die constateert dat enorme techbedrijven nu maken dat ze wegkomen van de chaos die ze zelf van de online nieuws-industrie hebben gemaakt. Meta zet nieuws niet meer centraal op de eigen platforms Facebook en Instagram, en Amerikaanse nieuwsuitgevers klaagden afgelopen zomer dat ze sinds veranderingen in Google's algoritme hun bereik via de zoekmachine drastisch zagen afnemen.
De oplossing die bij ona werd voorgesteld was n√≥g meer geld, moeite en tijd investeren in online bereik. En het is niet gek dat de zaal bij het panel daarover zo vol zat. Ook in Nederland waren Google en Facebook jarenlang de schakel tussen lezer en krant. De bedrijven hebben zich opgeworpen als onmisbare tussenpersoon die helpt om nieuws naar lezers te brengen, en media hebben zich van hen afhankelijk gemaakt door volop in te zetten op het internet. Grote redacties hanteren eendigital first-beleid, en bij haar aantreden in 2024 zei de nieuweNRC-hoofdredacteur Patricia Veldhuis dat zij verwachtte dat binnen enkele jaren de papieren krant doordeweeks zou verdwijnen.
Nu de relatie tussen big tech en de media vlot verslechtert, wankelt ook de belangrijke democratische functie van journalistiek. Als het al lukt om overeind te blijven en kostbare kwaliteitsjournalistiek te blijven maken, kampen uitgevers nu met de vraag hoe ze hun publiek blijven bereiken wanneer ze onverhoopt online uit de etalages worden gehaald. Cruciaal is het gesprek over direct contact via nieuwsbrieven, eigen apps, abonnementen - hoe je kortom om de enorme techbedrijven heen werkt. De teleurstelling van Dewey over het uitblijven daarvan is terecht. 'De toekomst van online nieuws' klinkt niet meer beloftevol, maar als een strijd die de journalistiek dreigt te verliezen.
De belangrijke democratische functie van journalistiek wankelt