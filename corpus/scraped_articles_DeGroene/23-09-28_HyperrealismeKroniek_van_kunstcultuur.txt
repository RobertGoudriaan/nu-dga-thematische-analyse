Hyperrealisme Kroniek van kunst&cultuur

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
28 september 2023
THEATER Lieve vrienden, familie...
In het werk dat regisseur Jan Hulst samen met schrijver Kasper Tarenskeen bij Toneelgroep Oostpool maakt, staat een ironische uitvergroting van de werkelijkheid centraal. In verhevigde ritmische taal en bij vlagen grotesk spel worden vragen onderzocht die bewegen op de veranderende mores van het hier en nu. Vorig seizoen maakten ze de crimi/detectiveMonclermet Susan Smit alshard-boiled crime fighter,maar dan Hollands en kleinburgerlijk: geestig.
Met Daan Heerma van Voss als auteur vanLieve vrienden, familie, genodigdenwordt vormtechnisch een andere weg gekozen, het hyperrealisme. Van Voss, prozaïst van werk waarin hij de ziel van een heteroseksuele, witte jongeman uit Amsterdam-Zuid op de snijtafel legt, creëert in zijn eerste toneelstuk via komische dialogen een aanzet voor een portret van de kunstenaar als jongeman. Een zoon en zijn beste vriend proberen in de avond voor de begrafenis van de vader, die door zelfdoding om het leven kwam, overeind te blijven. Tim Linde en Thomas Höppener spelen hen warmbloedig.
Centraal staat de figuur van Höppener, de zoon die in de ochtend zal spreken op de begrafenis. Plaats van handeling is de woning van deze licht beschonken, defensieve dertiger, die Höppener neerzet met weifelende gekweldheid, en rotsvast onijdel. Zijn verdriet heeft hem nu definitief afgesneden van mensen zonder rouw. Al valt, in zijn spel, ook te lezen dat hij al langer worstelt met zijn dichtende vader die veel aandacht gaf aan de vraag of hij er wel of niet wilde zijn. In de vlakke toneelavond die zich ontrolt bekroop me zo nu en dan het gevoel een museum ingedwaald te zijn, de freudiaanse vorm, de magere bijrollen slechts als aangevers voor De Hoofdrolspeler. 'Maar inhoudelijk wíl het stuk ook expliciet een monument zijn voor een binnen de werkelijkheid van het stuk verdwijnend wereldbeeld.'
Opkomend hyperkapitalisme kon de dichter nooit verzwelgen. Tegen wil en dank bleef hij vasthouden aan uitblijvend succes en in die afwijzing zag hij een laatste der Mohikanen-aura om zich heen gedrapeerd. De vragen die het stuk wil stellen over winnen en verliezen komen hier het sterkst naar voren. Het is de zelfvertedering, bijvoorbeeld over hoe de liefde van de ouders ooit begon, die slecht verteerbaar is. Uiteindelijk kon de dichter niet ontkomen aan de wedstrijd waar ook liefde in kan verzanden: een van de redenen van zijn zelfdoding was de nieuwe relatie van zijn vrouw.
In de emotionele boog wordt weggebleven van het groteske van het sterven. Het is een zeer beheerste avond, het zijn zeer beheerste mensen. Het is knap dat actrice Jolanda van den Berg, als de moeder, zo'n emotionele reikwijdte vindt in de ruimte die het stuk zijn acteurs biedt. Niets zal ontploffen, alles blijft ingehouden, gecontroleerd, de plooien worden gladgestreken, het sterven wordt geaccepteerd, zo kort op het heengaan, wat een dramaturgische en emotionele anomalie te noemen is.
Han van Wieringen
Toneelgroep Oostpool i.s.m. Theater Bellevue, t/m 11 november,https://oostpool.nl
Zazie Stevens | Jolanda van den Berg, Tim Linde en Thomas Höppener in Lieve vrienden, familie, genodigden