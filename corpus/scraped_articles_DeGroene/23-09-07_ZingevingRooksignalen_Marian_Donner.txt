Zingeving Rooksignalen Marian Donner

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
7 september 2023
Leg ideeën en gedrag van klimaatactivisten eens naast Camus' grootseDe mens in opstand,dan begrijpen we dat de ultieme vraag is wat het leven waard maakt geleefd te worden. Zeg het maar.
Het was een filmpje van Amerikaanse klimaatactivisten, deze keer verstoorden ze een fondsenwerving van de Democratische gouverneur Maura Healey. De periode dat (beschermde) schilderijen werden besmeurd lijkt al weer een eeuwigheid geleden, inmiddels dwarsbomen klimaatactivisten bijeenkomsten van bankiers, oliebaronnen en aandeelhouders, ze zijn bij trouwerijen en sportevenementen, ze duiken overal op, zo veel en vaak dat ik moest denken aan de serieThe Leftoverswaarin Liv Tyler als keurige huisvrouw woedend tegen een groepje radicalen uitvalt:'You are fucking everywhere!'en er een in het gezicht slaat.
The Leftoversspeelt in een wereld waar op een dag twee procent van de bevolking verdwijnt, 140 miljoen mensen zijn zomaar opeens weg. Iedereen verliest wel iemand, sommigen hun hele gezin, maar de achterblijvers moeten door en dat kan alleen als alle pijn en het verdriet enigszins weggestopt worden onder een schijn van normaliteit. De radicalen, of activisten, in dit verhaal weigeren die schijn echter te accepteren.The Guilty Remnantnoemen ze zichzelf, Het Schuldige Restant: hun enige doel is om mensen continu, elke dag en overal, te herinneren aan het enorme verlies dat geleden is. Geheel in het wit gekleed, zwijgend en kettingrokend, staan ze voor het huis van mensen, verstoren ze vredige bijeenkomsten, en doen zo dienst als'living reminders of what you people so desperately try to forget',zoals de leider van de groep het zegt. Ze worden ervoor bespuugd en geslagen, de agressie die ze opwekken is enorm, maar uiteindelijk sluit Liv Tylers personage zich wel bij hen aan.
In Amsterdam gooide onlangs een vrouw eieren naar een groepje Extinction-rebellen. Bekend zijn de beelden van brave burgers die eigenhandig, in een vaak enorme razernij, wegversperringen proberen op te breken. Bij de fundraising van Healey werd geschreeuwd en geduwd, een oudere heer verweet de activisten 'onbeleefdheid', hij beet ze toe dat ze geen flauw benul hadden 'hoe ze dingen gedaan moeten krijgen'. Alsof alle beleefde rapporten en voorzichtige vinger-opstekers uit de afgelopen decennia ook maar enig effect hebben gesorteerd. Mijn beste vriendin N heeft haar hele jeugd verplicht meegelopen in demonstraties voor het milieu en tegen kernwapens. Volgens eigen zeggen kan ze vandaag de dag elke klimaatactivist de put in praten (ze stelt dat niet zonder trots), want nee, er is geen hoop, de kansen zijn verkeken.'What's next',roept inThe Leftoversde vrouw die alles verloren is:'Nothing is next!'
N en ik behoren tot Generatie X, vandaar de zwartgalligheid. Cynisch, lui en nihilistisch werd onze generatie ook wel genoemd. En terecht. Wij zagen de wereld als zo verdorven, zo inherent corrupt, dat we ons terugtrokken. Zoals Camus al schreef inDe mens in opstand:'Nihilist is niet hij die in niets gelooft, maar die niet gelooft in wat is', Of in de woorden van GenX'er Kanye West inSo Appalled: 'This shit is fucking ridiculous.'
Hier wilden we niet aan meedoen. Daarom vluchtten we in muziek, films en woorden. We dachten nog dat ideeën de wereld konden veranderen (is kapitalisme niet ook een idee?). We verlangden naar iets echts en oprechts. Enkel om dat verlangen bij millennials vervolgens gecoöpteerd te zien worden door yoghurt-reclames en authentieke racefietsen aan de muur. Public Enemy'sFight the Power!maakte plaats voor 50 Cent'sGet rich, or try dying(iemand zou nog eens een boek moeten schrijven over die overgang!). Inmiddels zijn onze twee grootste denkers, Mark Fisher en David Graeber, allebei dood.
InThe LeftoverswordenThe Guilty Remnantsteeds extremer. Alles om maar door de gezapigheid heen te breken.'Why do I just have to stand there?'vraagt de bekeerde Liv Tyler zich af,'when I can put my cigarette in their fucking eye?'Moeten we niet een oliepijpleiding opblazen, stelde Andreas Malm voor. Ideeën zijn niet meer genoeg, er moet iets gebeuren.
In essentie zou jeThe Leftoverskunnen beschouwen als een sociologische uitwerking van Camus' ideeën over de absurditeit van het bestaan. Hoe leg je je neer bij die absurditeit, hoe aanvaard je de zinloosheid, hoe zeg je Ja tegen het leven? Hoe doe je dat eigenlijk nu, in deze werkelijkheid? Zonder jezelf te verliezen in religie, drugs, GenX-achtige passiviteit of, voor hetzelfde geld, neoliberale maakbaarheid-beloftes over de kracht van manifesteren, kwantumvelden, positief denken et cetera.
The Guilty Remnantlukt dat niet, voor hen heeft het leven geen waarde meer. Pijn en verdriet vormen de essentie ervan, alleen in leed en slachtofferschap is volgens hen nog iets van zingeving te vinden. En hier gaat mijn vergelijking dus ook mank, want klimaatactivisten proberen mensen juist te waarschuwen voor al het verdriet dat nog in het verschiet ligt, in een poging het te vermijden.
'De opstandige vraagt niet het leven', schreef Camus, 'hij vraagt redenen die het leven waard maken geleefd te worden.' Dat is de vraag waar klimaatactivisten ons continu, elke dag en overal, weer aan herinneren. Dus zeg het maar.
'Nihilist is niet hij die in niets gelooft, maar die niet gelooft in wat is'