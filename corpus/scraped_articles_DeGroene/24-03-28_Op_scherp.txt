Op scherp

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
28 maart 2024
Koen Kleijn maakt in zijn recensie van de tentoonstellingOp scherpin het Centraal Museum Utrecht(De Groene,22 februari) het punt dat in de museumzaal ten onrechte een ideologisch stempel wordt gedrukt op het tentoongestelde werk. Of er anno 2024 te weinig aandacht is voor het zuiver artistieke gehalte van kunst is een prangende vraag.
De globaliserende en digitaliserende wereld zorgt ervoor dat onrecht (zowel in het heden als historisch) veel zichtbaarder is dan voorheen. Dit zal de werkelijkheidservaring van (jonge) kunstenaars sterk be√Ønvloeden en voor hen een kracht vormen die creatieve creatie stimuleert. Als gevolg domineren ideologische en maatschappijkritische motieven de hedendaagse kunst, hetgeen op zichzelf allesbehalve een probleem is, maar er wel voor kan zorgen dat de spreekkracht van het kunstwerk zelf wordt overschreeuwd door gepresenteerde en/of gezochte (en al dan niet gevonden) betekenissen die in het kunstwerk te ontwaren zouden moeten zijn.
Dit kan nog weleens leiden tot ruis op de verbindingslijn met het kunstwerk zelf. Zou het kunstwerk niet voor zichzelf moeten spreken? Kleijns (na het bezoeken van de tentoonstelling in mijn ogen terechte) observatie lijkt dan ook met name haar kiem te hebben in het noodlot van de beeldende kunst, namelijk dat zij altijd op de hielen wordt gezeten door de taal. Een goed kunstwerk lijkt mij toch meer een anagram, door de regels van het spel onvertaalbaar. Zonder twijfel speelt de taal een rol in het maken van kunst, maar wie de vorm van het kunstwerk van de betekenissen zou afpellen - als dat al zou kunnen - houdt geen woorden over, die houdt niets over. Dat neemt niet weg dat maatschappijkritische motieven tot zeer creatieve kunstwerken kunnen leiden, hetgeen gelukkig ook zichtbaar is in de tentoonstelling.
INAKKI HEGEMAN
Jan Rothuizen