Studentenstress

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
14 september 2023
'Hoe we over jongeren praten, is echtnot done',aldus Dopmeijer in het artikelGeen ambitie, stil verzet (De Groene, 31 augustus). Studenten kunnen het hoge tempo en de hoge verwachtingen niet meer aan, het resultaat van een prestatiecultuur die een decennium geleden zijn intrede deed. Sturen op studierendement en excellentie is op zich niet verkeerd, de achterliggende motivatie was toen al 'not done'.
Studenten spanden zich onvoldoende in en namen genoegen met een zes. Als docent en destijds studieleider in het hoger onderwijs heb ik deze veronderstelde zesjescultuur nooit ervaren. Ja, een enkeling is snel tevreden, sommigen zijn dat nooit, de meesten schommelen daar tussenin. Toch is er jaren gestuurd op prestaties en rendement. Nu, tien jaar later, is de student te gevoelig en niet stressbestendig. Gevoelig betekent iets sterk voelen. Ik zie een generatie die sensibel is voor maatschappelijke ontwikkelingen en zich daar niet alleen zorgen over maakt, maar zich er ook hard voor maakt. Velen spreken zich uit of zetten zich in voor een rechtvaardige(r) en duurzame(re) wereld. Bovendien, als nu blijkt dat zoveel studenten psychische klachten hebben, dan is er meer nodig dan het individualiseren van oplossingen, zoals een cursus stressreductie. Dan knelt het systeem.
Wat als we niet over, maar met jongeren praten? Dat gaat verder dan studenten verantwoordelijk maken voor hun eigen studiesucces binnen de logica van het huidige onderwijssysteem. Dat betekent meer zeggenschap en een grotere autonomie voor studenten. Dat vraagt om een menselijker, ï¬‚exibeler systeem, waarin studenten afwisselend kunnen vertragen of versnellen, kunnen lanterfanten of excelleren.
NANCY VAN ASSELDONK,docent hoger onderwijs, Amsterdam