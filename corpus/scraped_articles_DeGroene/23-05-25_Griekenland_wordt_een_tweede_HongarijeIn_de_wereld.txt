'Griekenland wordt een tweede Hongarije' In de wereld

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
25 mei 2023
Athene- 'Waar is de Zanax!' roept de eindredacteur van de onafhankelijke Griekse krantEfsynals zondagnacht de verkiezingsresultaten vaststaan. Er is geen enkele hoop meer. De neoliberale conservatieve premier Kyriakos Mitsotakis heeft met eenlandslidegewonnen. Zijn Nea Demokratia (ND) heeft na vier jaar regeren een voorsprong van twintig procent op de progressief linkse Syriza. Ondanks pijnlijk lage lonen, dramatisch toenemende armoede, extreme woningnood, enorme inflatie, de hoogste energieprijzen in de EU, de laagste EU-plek op de wereldlijst voor persvrijheid ná Botswana en Moldavië, het afluisterschandaal Greek Watergate, talloze corruptieschandalen, falende gezondheidszorg, een gruwelijke treinramp en een schandalig vluchtelingenbeleid met duizenden criminele pushbacks van vluchtelingen op zee en in de vluchtelingenkampen ernstige ondervoeding ondanks miljarden van Brussel.
Op de redactie zitten journalisten, fotografen en secretaresses verslagen te roken. Whisky en gin gaan van hand tot hand. Iedereen is het erover eens: de linkse oppositie heeft het de afgelopen vier jaar stuitend slecht gedaan, de overgrote meerderheid van de media is in handen van de regering die daardoor het Griekse volk heeft weten te brainwashen en de schaamteloze 'anti-vluchtelingencampagne' heeft daverend succes gehad. Dat laatste is de meest wrange verklaring voor waarom zoveel Grieken regelrecht tegen hun eigen belang hebben gestemd.
Vrijdag, twee dagen voor de stembussen openden, kwamThe New York Timesnog met beelden waarop duidelijk is te zíen wat de hele wereld al drie jaar weet, waar inmiddels overweldigend bewijs voor is, alleen nieton camera, dus wat premier Mitsotakis al die tijd heeft ontkend: een boot van de Griekse kustwacht neemt van gewapende, gemaskerde mannen twaalf vluchtelingen, vooral kinderen, over, vaart de zee op, en laat hen daar op een vlotje zonder motor dobberend achter. Deze zomer zijn drie kleuters tijdens drie pushbacks door honger en dorst op die manier gestorven. Geen EU-haan die ernaar kraait, de Europese Commissie laat Mitsotakis z'n gang gaan, weigert hem haar eigen EU-Rule of Lawop te leggen. Veel Grieken geloofden Mitsotakis. Dat kan nu niet meer. Eind juni is de tweede verkiezingsronde.
'Het maakt geen bal uit', gromt eenEfsyn-verslaggever. 'Je zult zien dat Mitso in z'n eentje een meerderheidsregering krijgt. We zijn Hongarije II, met onze eigen Orbán.May god help us and the refugees.'