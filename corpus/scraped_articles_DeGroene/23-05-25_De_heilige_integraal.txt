De heilige integraal

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
25 mei 2023
De bespreking inDe Groene(11 mei) vanDe integrale staatvan Paul Frissen vat de kern handzaam samen en eindigt met een groot dilemma: hoe kunnen we terechte pleidooien vooreen zo terughoudend mogelijke staat- de rode draad door zo'n beetje alle boeken van Frissen - rijmen met de in veel opzichten evidente noodzaak vaneen zo ambitieus mogelijk overheidsbeleid?Het is evenwel de vraag in hoeverre Frissens betoog over integraliteit ons gaat helpen om uitwegen uit dit dilemma te vinden. Dat komt deels door hoe hij het hoofdonderwerp neerzet: integraliteit is in zijn ogen een verkapt utopisch verlangen. In een wereld die gekenmerkt wordt doorallerhande vormen van gebrokenheidis de integrale staat zo bezien gedoemd tot falen óf tot totalitarisme.
Je kunt het verlangen naar (meer) samenhang in overheidshandelen ook zien als een welkome poging tot reparatie van een hardnekkig kenmerk van de overheidsbureaucratie: het naast en soms tegen elkaar in werken van regels, werkwijzen en interventies. Zou het kunnen dat in overheidsteksten - het belangrijkste bewijsmateriaal van Frissen - zo veelvuldig en al zo lang gesproken wordt over integraliteit omdat het beleid in de praktijk om allerlei redenenallesbehalve samenhangendis? En dat beleidsmakers willen leren van eerder gemaakte fouten en werk willen maken van het inzicht dat beleid op terrein X gevolgenzalhebben voor terreinen Y en Z et cetera? Zo opgevat is 'integraliteit' geen utopisch verlangen, maar uitdrukking van een praktische gêne over de uitwerking van gefragmenteerd beleid.
Voor de goede orde: verkokerd beleid is niet per se verkeerd - handige burgers kunnen er vaak uitstekend mee overweg. Maar vooral wanneernieuwe kokersopgebouwd zullen moeten worden, bijvoorbeeld omdat de hele energie- en waterhuishouding opnieuw moet worden vormgegeven, mogen we van overheden niet anders verwachten dan dat zij oog hebben voor de samenhang der dingen. Dat oog zal nooit zo scherp zijn als de blik van Frissen, maar dat zou ook te veel gevraagd zijn. Zolang de integrale staat een overheid is die zich bewust is van de meerlagigheid van de oorzaken van maatschappelijke problemen en van de meervoudige gevolgen van beleid, blijven we weg van Frissens utopische nachtmerrie. De hamvraag is: hébben we zo'n overheid?
HANS RUTTEN,Dordrecht
Jan Rothuizen