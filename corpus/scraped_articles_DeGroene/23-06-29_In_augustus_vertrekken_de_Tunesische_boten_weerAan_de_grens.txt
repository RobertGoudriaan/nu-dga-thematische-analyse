In augustus vertrekken de Tunesische boten weer Aan de grens

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
29 juni 2023
De man is op de rug gefotografeerd en wordt in het verhaal 'Hassan' genoemd, maar zijn ware naam is M.B. Hij is, schrijft de Italiaanse krantla Repubblica,een van de belangrijkste mensensmokkelaars van Tunesië, al noemt M.B. zijn beroep 'het leiden van een reisbureau in illegale reizen'.
Hij is 29 en al helemaal binnen. 'Hij lijkt op de financiële directeur van een Milanees bedrijf in weekend-outfit, shirt en shorts perfect up-todate met onze standaarden', schrijft de Italiaanse journalist. M.B. organiseert de oversteek van Sfax naar Lampedusa 'liefst voor Tunesiërs, want die hebben meer geld'. Voor deze zomer is hij al helemaal volgeboekt met dertigone way-reizen tussen Tunesië en Europa. De 'passeur', zoals de organisator van illegale reizen heet, moet lachen om de pogingen van Europa om de boten uit Tunesië te stoppen met een zak geld. 'Zelfs de profeet in persoon kan deharka (de clandestiene reisorganisatie − ab)niet stoppen', zegt hij. 'Tunesië is op hetpoint of no return. Als je de mensen hier verhindert om te vertrekken, is dat in wezen een doodvonnis.'
De dertig reizen die hij al geboekt heeft staan voor augustus gaan om vijfhonderd tot zevenhonderd 'cliënten' per vissersboot. Een 'normale' oversteek kost vijfduizend euro, wie meer comfort en zekerheid wil, betaalt zeven-tot achtduizend euro. Daarvoor zit je op een boot met slechts dertig anderen en twee motoren, veiligheid gegarandeerd. M.B. biedt ook gratis reizen voor de mensen die het niet kunnen betalen, maar die moeten dan in ruil vijf betalende passagiers bij hem aanbrengen.
M.B. maakt de oversteek nooit zelf, dat laat hij doen door de beruchte 'mensensmokkelaars' die Europa steeds probeert te arresteren. Daar moet hij om lachen. De enigen die de touwtjes in handen hebben zijn de passeurs in Sfax. De 'mensensmokkelaars' zijn arme ingehuurde vrachtwagenchauffeurs die niets van de organisatie weten.
Het stoort M.B. dat er wordt gedacht dat het feit dat het nu even relatief rustig is tussen Tunesië en Italië komt door het 'goede gesprek' dat de Europese leiders met de Tunesische president Kais Saied hadden. 'Het is alleen even rustig op zee vanwege de weersvoorspellingen. Juli wordt nog een rare maand, augustus is bladstil, en dan vertrekken we.'
Het aantal in 2023 getelde doden en vermisten aan de Europese buitengrenzen volgens het Missing Migrants Project (IOM): 2145