Fusion-kunst

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
30 mei 2024
TELEVISIE Free Space
De documentaireFree Spacebehandelt 'culturele toe-eigening' en cancelcultuur. Wie heeft spreekrecht in zaken van kleur en gender - specifiek in de kunsten? In een proloog citeert Anne-Fay Kops, performer, mensen die haar aanvallen omdat ze als 'witte vrouw' het recht niet heeft racisme op zichzelf te betrekken - hoewel haar moeder van kleur is. Moeder die zich tot verdriet van AnneFay nooit verzette tegen racistische taal en bejegening, het in plaats daarvan lijdzaam incasseerde. Zoals ontelbaren aller kleuren met haar.
Als de dochter zich daar publiekelijk over uit, wordt met een 'rassentabel' in de hand berekend: moeder half-Surinaams, vader wit-Nederlands, Anne-Fay dus een schamele 25 procent zwart. Oftewel: 'Wtf kom jij met racisme aanzetten, de plek en het geld van iemand anders in het theater innemend?' Waarbij de agressie extra uitgelokt is doordat haar huid, dankzij geheimzinnige Mendel-wegen, vaders kleur heeft. Op de dansacademie zei een docent: 'Jammer dat je het onderstel van een zwarte vrouw hebt.' Maar dat telt niet. Gekwetst ('moet een dochter het opnemen voor haar moeder? Of mag ik dat niet omdat ik niet dezelfde kleur heb?') zet zij de geëmotioneerde tegenaanval in op deze vorm van cancelend woke.
Regisseur Karin Junger zet daarmee direct de toon. Niet als waarnemer, maar als betrokkene. Zij, wit, getrouwd met een man van kleur, moeder van gekleurde kinderen, maakte een film over haar kinderen en hun vriendenkring. Ze kreeg felle kritiek: ze had als witte vrouw het recht niet. Deze nieuwe documentaire is een pleidooi tegen dat type radicaliteit.
Ik spring naar het slotdeel, waarin Junger samen met Stephan Sanders de Amerikaanse auteur Thomas Chatterton Williams bezoekt. Sanders interviewde hem in 2020 voorDe Groenenaar aanleiding van de memoirSelf-Portrait in Black and White. Kop boven het stuk:'I am ex-black'.Zwarte vader en witte moeder, maar zijn jeugd was zwart met alles wat daar cultureel bij hoorde. Ook hij trouwde een witte vrouw. Hun dochtertje is qua kleur een AnneFay, en droeg bij aan een blik voorbij de kleurscheiding die berust op zogenaamde essentiële raciale eigenschappen. 'Dat is een racistische manier van denken. Op het niveau van de Neurenberger wetten.'
Tussen beide genoemde scènes een reeks getuigen. Er is een botsing tussen een zwarte kunststudente en een witte collega die haar van omgekeerd racisme beschuldigt en daarvoor door de opleiding berispt wordt. De anderen pleiten voor de vrijheid om over grenzen van kleur, gender, geaardheid heen werk te maken. Auteur Ted van Lieshout: 'Ik moet kunnen schrijven vanuit iemand die ik niet zelf ben; dat hoort bij kunst.' Opvallend is de samenwerking tussen de zwarte winti-priesteres Marjan Markelo en witte beeldend kunstenaar Boris van Berkum. Hij maakt fusion-kunst (Afrikaans masker op zeventiende-eeuwse Hollandse vaas; beeld van winti-godin) die, net als hijzelf, een rol speelt in haar religieuze ceremonies.
Walter van der Kooi
Karin Junger (regie), Stephan Sanders (redactie),Free Space,NTR Het uur van de wolf, dinsdag 4 juni, NPO 2, 22.40 uur
NTR | Anne-Fay Kops in Free Space