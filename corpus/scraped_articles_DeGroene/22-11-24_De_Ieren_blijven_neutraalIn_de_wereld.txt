De Ieren blijven neutraal In de wereld

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
24 november 2022
Dublin- Niet neutraal maar geen militaire steun. Dat is afgelopen jaar de Ierse positie geweest na de inval van de Russen in Oekraine. De Ieren hebben geld gegeven voor helmen, bloed, brandstof en medische spullen. Tevens sloot Dublin zich aan bij de economische sancties tegen Rusland en het heeft relatief veel Oekra√Øense vluchtelingen opgenomen. Voormalig - en aanstaand - premier Leo Varadkar noemde Vladimir Poetin zelfs 'de Hitler van de 21ste eeuw'. Maar de Ieren gaven geen geld om dodelijke wapens te kopen.
De Ierse neutraliteit gaat terug tot de geboorte van de natie, honderd jaar geleden. Langer zelfs, want al in 1914, aan de vooravond van de Eerste Wereldoorlog, werd de Irish Neutrality League opgericht, voortvloeiend uit afkeer van de Britse bezetter. In de grondwet van 1922 staat dat het land zich niet mag aansluiten bij een militair verbond. Tijdens de Tweede Wereldoorlog gaf Dublin alleen logistieke hulp aan de geallieerden, iets wat zich herhaalde tijdens de Irakoorlog van 2003.
Wat hun eigen veiligheid betreft zijn de Ieren altijd afhankelijk geweest van de EU, de VN en bovenal het Verenigd Koninkrijk. Het Ierse leger stelt niet veel voor. De marine bezit negen boten en de luchtmacht acht gevechtsvliegtuigen. In totaal tellen de gewapende troepen 9500 mannen en vrouwen. De defensie-uitgaven vormen slechts 0,27 procent van het bnp, het laagste van West-Europa en ver verwijderd van de Navonorm van twee procent. De First Lady opperde in augustus vredesonderhandelingen met Poetin.
Hoewel Ierland deel uitmaakt van het Partnership for Peace, een wachtkamer voor de Navo, liggen er geen actieve plannen voor een volledig lidmaatschap. Maar er leven zorgen, in binnenen buitenland, over het strategisch gelegen Ierland als zwakke plek aan de rand van Europa. De Russische ambassade aan Orwell Road in Dublin is opmerkelijk sterk bezet en regelmatig dobberen Russische marineschepen voor de Ierse westkust, nabij de plek ook waar glasvezels liggen die cruciaal zijn voor de trans-Atlantische communicatie.
Begin dit jaar kwam er verzet uit onverwachte hoek. Zestig Ierse vissers uit de omgeving van Cork verzochten de Russen vriendelijk om weg te gaan, omdat het geluid van hun 'War Games' de vissen wegjoeg. Nadat hun voorman Patrick Murphy een ontmoeting had gehad met de Russische ambassadeur gebeurde het wonderbaarlijke: de Russen maakten rechtsomkeert.