De Italianen hebben genoeg van 'stralende dagen' In de wereld

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
7 april 2022
Rome- Al een jaar regent het niet of nauwelijks in Italië. Of beter gezegd: in dat deel van Italië dat vóór de grote klimaatverandering 's winters kon rekenen op zijn broodnodige portie regen en sneeuw, oftewel Midden- en Noord Italië. De situatie is vooral dramatisch in de Povlakte, waar het landschap oogt alsof je door Afrika rijdt, met van die grote droogtebarsten in het territorium. De Povlakte behelst 120.000 vierkante kilometer, veertig procent van de Italiaanse oppervlakte, en is de verzamelnaam voor vele regio's die beroemd zijn om hun wintersport, besneeuwde bergtoppen, groene landschappen, prachtige wijnen en schitterende olijfolies. Maar van Trentino tot Piëmonte, van Ligurië tot Emilia-Romagna was de droogte verschrikkelijk het afgelopen jaar, en die kwam boven op de ook al abnormaal hete, lange en kurkdroge zomers die Italië de afgelopen vijf, zes jaar in de wurggreep houden.
Alle reden dus tot grote zorg.
Daarom is het onaanvaardbaar dat de drie zenders van de publieke omroep rai (Radiotelevisione Italiana) nog steeds iedere avond opgewekte weerberichten presenteren waarin 'alweer een stralende dag met veel zon!' wordt aangekondigd door een glunderende weerman of -vrouw. Michele Serra, misschien wel de beste columnist van Italië, lanceert een officieel appèl in de krantla Repubblica:stop met die domme weerberichten waarin 'stralende dagen' worden aangekondigd door lachende weermannen en -vrouwen, want ze zijn een klap in het gezicht van de wanhopige boeren in de Povlakte die al een jaar lang angstig alle weersites afscrollen in de hoop op een drupje regen. 'Wij - ik en mijn medebewoners van de Povlakte - gaan pas stralen als de weersvoorspelling luidt: morgen, overmorgen, de hele komende week én de hele maand stortregens', schrijft Serra in zijn dagelijkse column.
Zijn appèl bleek vele Italianen uit het hart gegrepen. Een vrouw die woont op dertig kilometer van Siena 'in een antiek boerenhuis omringd door eeuwenoude olijfbomen' valt de columnist ongeveer om de hals in een dankbare lezersbrief. 'Het regent hier en in onze prachtige Val di Chiana al een jaar niet meer. De olijvenoogst van 2021 van Siena en provincie was een drama, namelijk geen. Om dan avond aan avond op de rai te moeten horen jubelen dat het morgen alweer een stralende dag met veel zon wordt is echt onverdraaglijk.'
'Het is kortom tijd', aldus Michele Serra, die zijn actie doorzet, 'dat we het begripuna bella giornatagaan aanpassen aan de realiteit anno 2022.'