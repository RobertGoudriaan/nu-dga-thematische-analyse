Zwemles

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
1 september 2022
vertel het op je eigen manier natuurlijk spontaan vloeiend vergeet regels formulieren de woorden van anderen
onthoud dat de mensen hier weinig weten over de plaats de krachten het klimaat ze zijn er niet geweest je weet wel
geef geografisch en grafisch weer hoe en waarom je helemaal naar hier kwam
geef de tijdlijn aan en hoe hij de leider van het moeras spel voornaam achternaam clannaam niet kreeg wat hij wilde benoem wat hij wilde
je kan je ogen sluiten maar je moet het zeggen
leg uit hoe hij zijn mannen stuurde naar het rode huis bij het park het stadspark vroeger een dierentuin een andere naam voor clan is stam
vergeet de map met informatie niet informatie die je verzamelde omdat sommige dingen een politiekorps ontploft op zondagnamiddag vallende brandende verdrinkende vrouwen een woestijn vol geheimen niet goed werden beoordeeld in overweging genomen
het is nu duidelijk dat terugkeren onmogelijk is zie dit als een punt rond rood en helder aan het einde van de rivier waarin jij zwemt