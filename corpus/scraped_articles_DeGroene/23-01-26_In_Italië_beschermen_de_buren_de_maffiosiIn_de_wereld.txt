In Italië beschermen de buren de maffiosi In de wereld

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
26 januari 2023
Rome- Het feit dat een dertig jaar 'voortvluchtig' kopstuk van de maffia gewoon op klaarlichte dag wordt opgepakt bij de kankerkliniek in Palermo waar hij al geruime tijd onder behandeling is, krijgt eindelijk de plek die het verdient in de berichtgeving rond deze zoveelste 'spectaculaire' arrestatie van deze zoveelstecapo dei capi.
Spectaculair aan deze arrestatie is namelijk alleen het feit dat het zo ontzettend lang heeft geduurd voor Matteo Messina Denaro (60) werd 'gevonden'. Dat feit is veel belangrijker dan de posters en ijskastmagneetjes met Marlon Brando uitThe Godfathererop die in zijn 'schuilhol' werden gevonden, of de restaurantbonnetjes ter waarde van zevenhonderd euro, plus de biografie van Poetin en het boek over Hitlers opkomst en ondergang. Ook heel interessant allemaal, maar waar het werkelijk om gaat is natuurlijk de vraag hoe het kan gebeuren dat zo'n internationaal gezocht kopstuk van de Siciliaanse maffia precies op de plek waar je hem zou verwachten dertig jaar lang ongestoord kan doen en laten wat hij wil. Namelijk vlak bij zijn geboorteplaats Castelvetrano, in een provinciestadje dat Campobello di Mazara heet, waar iedereen elkaar kent, en waar het dus zeer onwaarschijnlijk is dat iemand met het wereldberoemdewanted-gezicht van Messina Denaro onopgemerkt kon komen en gaan.
'Ah, daar hebben we er weer een, een boss die gewoon thuis is gearresteerd', aldus de Italiaanse commentator Michele Serra. 'Totò Riina kwam uit een residence in Palermo stappen, Bernardo Provenzano bleek zich ook precies waar je hem zou verwachten op te houden, natuurlijk in Corleone,where else?,en nu dan Matteo Messina Denaro, die zich ophield in het hartgebied waar zijn vader in de jaren vijftig alcapo mandamento (districtshoofd - ab)was, oftewel het gebied rond Trapani. Want in een bepaald Italië hoef je helemaal niet een schuilplek in het bos te zoeken, het is voldoende om goed met de buren te zijn', aldus de ironische Serra.
Voormalig openbaar aanklager in de grote Siciliaanse maffia-processen Roberto Scarpinato zegt het nog wat scherper: 'Het angstaanjagende aan jarenlang door de maatschappij beschermde voortvluchtigen als Messina Denaro is de maatschappij, de maffiabourgeoisie die er als een hekwerk omheen staat', aldus Scarpinato, momenteel senator voor de Vijfsterrenbeweging. 'Een bourgeoisie waar ook politici en ook leden van het staatsapparaat dat ons zou moeten beschermen toe horen.'