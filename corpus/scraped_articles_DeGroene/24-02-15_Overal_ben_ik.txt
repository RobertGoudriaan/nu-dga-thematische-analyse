Overal ben ik

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
15 februari 2024
In Simone Atangana Bekono's tweede bundelMarshmallow worden de contouren van lichamen gezocht, ontembaar.
wat een intiem gevechtoveral ben ik het lichaam in het lichaam ende ruimte ertussenik ben het vlees dat als een roos ontpopt en dehitte die het kleurtwil je een pik dan groei ik een pik wil je eenkut dan bloos ikwil je een tong dan sla ik engelachtig vleugelsuitverorber nat zuur en schimmels
De essentie van alles:drift en overgave. Seks als strijd waarin vormen niet meer van elkaar te onderscheiden zijn. Kortstondig zijn de lichamen inwisselbaar, de strak omkaderde genderidentiteit is niet langer relevant. Dit is die ene, singuliere, extatische gebeurtenis en het woedende verlangen ernaar ineen, al sinds mensenheugenis vervloekt en bezongen, ook weer inMarshmallow,de tweede bundel van Simone Atangana Bekono.
'Overal ben ik'. Maar waar wie is die ik, en wie is die ander. Of: wie werd de ik door de ander, en wie werd de ander door de ik? Dat blijft ogenschijnlijk doelbewust schimmig, waardoor het nog niet zo makkelijk is om deze lange gedichten 'eventjes' te doorgronden. Gelukkig maar: Bekono schrijft geen praatgroep-poëzie of selfielyriek. Soms lijkt ze weliswaar naar het private of het autobiografische te verwijzen, maar deze gedichten zijn niet bijster geïnteresseerd in eenop-een belijdenispoëzie.
Dat was ook zo in haar debuuthoe de eerste vonken zichtbaar warenuit 2017. Daarin de poëticale regel: 'Dit gedicht is een combinatie van meerdere gedichten en/ er is een mooi en pijnlijk ding dat mij dicteert'. Een paar regels verderop: 'voor zover ik de tijd heb/ schrijf ik het allemaal op'. Een droogkomische constatering. De dichter is aan het werk met beeld en geluid, met fantasie en heftige zielenroerselen - inMarshmallowzelfs met mystiek - maar alleen voor zover de agenda het toelaat.
Het gedicht als constructie met voorbedachten rade, wat niet wil zeggen dat het niet ingrijpend of aangrijpend is. Zo eindigt de herinnering aan dat intieme gevecht inMarshmallowmet een beeld van wanhoop en devotie: 'wat ik deed was natte bodem uit je scheppen en opgooien/ dat deed je lichaam hevig trillen'. En dan die slotregels: 'ik dacht dat te mogen/ met twee handen groef ik in je/ als rot trok je me eruit'. Deze liefde was bezeten, koortsachtig, dus waarom 'dacht' deze mens te 'mogen' graven? Was het achteraf gezien dan geen echte samensmelting, maar eerder een samenkomst van ongelijkheden?
Er kleeft iets van schaamte aan: de 'ik' schenkt genot, laat alles gaan, en wordt dan walmend, als een misgeboorte verwijderd. Schuilt daar afkeuring in? Het hele gedicht heet vast niet voor nietsbeneath their shoulders,verwijzend naar een passage uit Othello:'And of the cannibals that each other eat,/ The Anthropophagi, and men whose heads/ Do grow beneath their shoulders...'Othello, die zwarte mens met zijn ruige,
barbaarse en traumatische verleden, is nu geciviliseerd en lijkt daarmee op gelijke voet te staan met Desdemona, die op haar beurt geïntrigeerd is door zijn verhalen over dat verleden. Immers:
'She loved me for the dangers I had pass'd,/ And I loved her that she did pity them.'Ergens is de ongelijkheid dus intact: hij blijft een curiosum. Is dat hoe dit lyrisch ik zich voelt?
Bekono schrijft in wezen grotesken, het geweld en de horror zijn nooit ver weg en ze zijn er ook niet zomaar, ze bestaan in een wereld die wordt getekend door genderongelijkheid en systemisch racisme. Zo wordt inhoe de eerste vonken zichtbaar warende lichamelijke, vrouwelijke integriteit en existentiële angst verbeeld met: 'Ik vrees de man en wil hem opeten/ maar ik vrees ook dat hij mij opgegeten heeft'. Of neem Sonny's nachtmerrie op klaarlichte dag in de novelleZo hoog de zon stond:'De pijn is ondraaglijk, zo hevig dat ze 'm achter haar ogen voelt. Eerst nog een hap, dan brengt de vrouw lichtgevende handen naar binnen, graait met lange nagels door haar ingewanden.'
Al meteen in het openingsgedicht van het verhalendeMarshmallow,getitelduhh,,,i am sorry i know nothing of form!!,is het lichaam een voorwerp. 'Er wordt veel over me gefluisterd', lees ik: dit is geen reëel wezen, maar een exemplarisch lichaam. Een lichaam dat opvalt, ondanks zichzelf: 'ik mis tucht dus ik vraag stergespreid om tucht/ waarmee ik bedoel ik mis mijn meesters'. Het tweede gedicht,vt II,lijkt te zinspelen op het tentoonstellen van het slavernijverleden, waarmee koloniale praktijken versiersels worden, achtergrondruis. Al dit soort zaken echoën door de bundel, waarin grenzen worden overgestoken - verlangend, vluchtend - maar vooral de contouren van lichamen worden gezocht. Onthoofde lichamen, veelal. Vruchteloos is die zoektocht, wat misschien niet gek is voor een bundel waarin alles vloeibaar blijft en transgressie en metamorfose de hoofdrol opeisen ('wat het ook is/ welke vorm (vrouw/hond/meubels)').
Ergens halverwege vat Bekono de 'plot' van de bundel even voor ons samen in bedrieglijk klinkklare regels, met 'de kamer' als plaats delict:
maar nu ben ik weer hier in de kamer waar alles begon hier stonden onze spullen en hier hangen onze woorden hier ben jij gewond geraakt en heb ik verwond hier werd jij een monster en werd ik een valse hond
Maar dit is slechts de synopsis. Het gaat om alles wat achter het verhaal schuilgaat, buiten de enkele mens om. Om het samenraapsel van geschiedenissen en het gisten van diffuse gedachten, emoties, associaties. En die zijn ongevormd, hallucinant.
En ook zijn ze ontembaar, net als de liefde: 'als liefde een beloning is dan moet het in een doos/ maar in een doos wil het niet wonen'.
Hier worden grenzen overgestoken - verlangend, vluchtend
Merlijn Doomernik / Lumen | In de poëzie van Bekono is de strak omkaderde genderidentiteit niet langer relevant  SIMONE ATANGANA BEKONO Marshmallow De Arbeiderspers, 80 blz.