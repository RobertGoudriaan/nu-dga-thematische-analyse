Doodstil blijven hangen Film Il colibrì

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
14 september 2023
'Kolibrie' Marco Carrera inIl colibrìis een typisch Veronesi-personage. Door doodstil te blijven hangen in de lucht hoopt hij de rampspoed van zijn leven tegen te kunnen houden. Maar zo werkt het niet, in het magisch realistische universum van Sandro Veronesi.
Met Il colibrì heeft de Italiaanse auteurSandro Veronesi weer helemaal een docg-personage uit zijn wijngaard geproduceerd. Veronesi is de schrijver van de grote internationale bestsellerKalme chaos(2005) en van andere ook veel bekroonde en goed  verkochte romans, maarKalme chaosis en blijft zijn meesterwerk. Het verhaal van de man die na de plotselinge dood van zijn jonge vrouw zijn leven in defreeze-stand zet en plaats neemt op het bankje voor de lagere school van zijn dochtertje was een universele voltreffer zoals een schrijver er waarschijnlijk maar één in zijn leven kan hebben. Maar met het thema, het thema van je adem inhouden, van pijn en emoties op afstand houden door op freeze te gaan, lijkt Veronesi nog niet klaar.
Permanent zijn adem in houdt ook de kolibrie inIl colibrì,Veronesi's roman uit 2019 (verschenen alsDe kolibriebij Prometheus). Het intelligente en gevoelige jongetje Marco Carrera krijgt de bijnaam van zijn moeder, omdat hij zo klein blijft in verhouding tot zijn hypersensitieve oudere zus en onverschillige jongere broer. De kolibrie is behalve een opmerkelijk klein vogeltje ook een vogeltje met een unieke vliegtechniek. Door een krankzinnig hoge en veel energie slurpende vleugelslagfrequentie is de kolibrie in staat om doodstil op één plek in de lucht te blijven hangen, zonder dat je kunt zien hoeveel werk het hem kost.
En dat is ook de mentale overlevingstechniek van Marco Carrera. 'Mijn god, je bent echt de kolibrie, al je energie gaat naar blijven hangen waar je bent', zegt het Franse buurmeisje van de jeugdvakanties aan zee, inmiddels al lang vrouw van een ander, en levenslang onbereikbaar voor Marco. Steeds als het kan, schrikt hij terug. Niet nu, niet hier, niet zo. Die ene avond uit hun puberteit op het nachtelijke strandje aan de voet van de schitterende vakantievilla's van hun ouders in de baai bij Porto Ercole, de Zilverkust van Toscane, in Nederland bekend van de vakantieplaatjes van de Oranjes bij ook zo'n villa, 'De gelukkige olifant'. Zij wil, zij ligt al op hem, maar nee, het is niet het moment voor Marco.
En ook zoveel jaar later, inmiddels allebei getrouwd en met kinderen, een congres in Parijs, waar zij woont, ze liggen samen gekleed op het bed van zijn hotelkamer, de situatie is in zeker opzicht ideaal, maar nee, het is weer niet het moment voor Marco. 'Denk jij dat deze opoffering ergens toe dient?' vraagt zij, de schitterende Frans-Argentijnse actrice Bérénice Bejo, terwijl ze kuis in de bocht van zijn schoot ligt. 'Ja, want zo verlies ik je niet. Zo kunnen we elkaar altijd blijven zien zonder iemand kwaad te doen', antwoordt hij, de Italiaanse acteur Pierfrancesco Favino, die de laatste jaren in zo ongeveer alle Italiaanse films de hoofdrol heeft gespeeld. Een typische kolibrie-actie, of beter gezegd non-actie. Doodstil blijven hangen in de lucht, zorgen dat er niets verandert, hopen dat je zo het ergste kunt voorkomen.
Veronesi is al heel vaak verfilmd,want zijn zeer Italiaanse verhalen vol chaos, familiebanden, plotwendingen en filmgenieke locaties zijn ervoor gemaakt. BijIl colibrìwas het de beurt van Francesca Archibugi, de regisseur die haar aanvankelijk veelbelovende auteurschap (films met eigen geschreven, prachtige subtiele verhalen, zoalsMignon è partita, Il grande cocomero, Verso sera)al lang geleden heeft ingeruild voor solide vakmanschap, wat betekent het verfilmen van andermans verhalen. Daar is niets mis mee, met solide vakmanschap, en dat laat Archibugi dan ook zien metIl colibrì.Een verhaal dat ideaal is voor een directe erfgenaam van de Commedia all'Italiana zoals zij, omdat het zo'n typisch Italiaanse familiesage is met veel gevoelsuitbarstingen, veel jonge mensen en kinderen, veel gedoe, maar toch ook een paar wijze personages die als de deus ex machina voor de broodnodige adempauzes zorgen. Behalve de kolibrie Marco zelf, van wie je eigenlijk steeds beter gaat begrijpen waarom hij zich liever niet mengt in al die gevoelsuitbarstingen en aandachtvragerij van anderen, ook de psychotherapeut Nanni Moretti, een mooie rol, want Moretti is naast auteur/ regisseur ook  een verrassend goede acteur. Soms denk je zelfs stiekem dat hij meer op zijn plaats is in andermans films en verhalen dan in die van hemzelf, want juist in rollen die weinig met zijn eigen politiek-intellectuele keurslijf te maken hebben kan hij tot grote hoogte stijgen, zoals hij ook al heeft laten zien in de verfilming vanCaos calmo(2008), waarin hij de weduwnaar op het bankje Pietro Paladini speelt (voor de liefhebber te zien op NPO Plus).
Die blik, die stem, die bijna God-achtige kwaliteit van Moretti als de man op het bankje naar wie iedereen in bedevaart toe trekt, die heeft de hoofdrolspeler vanIl colibrìPierfrancesco Favino niet, maar het is dan ook een andere rol. De kolibrie is iemand die voortdurend aan het tegenfladderen is om het ergste te voorkomen, maar keer op keer wordt overspoeld door de ruwe golven van het lot. Er gebeurt hem van alles verschrikkelijks, de arme Marco Carrera die het alleen maar goed bedoelt. Op die momenten verschijnt steeds de psychotherapeut Nanni Moretti, die een beetje zijn beschermengel is.
'Marco, laat de zin om te leven nou even zitten. Gewoon proberen te leven, dat is al heel wat', zegt hij bijvoorbeeld wanneer het ergste dat een mens kan overkomen - de dood van een kind - Marco de kolibrie net is overkomen. Dan helpt tegenfladderen en je adem inhouden weinig. Hij zit uitgeput aan de keukentafel tegenover zijn schattige kleindochtertje van twee, dat de erfenis is van zijn enige dochter, die bij het bergbeklimmen een dodelijke val heeft gemaakt. Het kleindochtertje doet wat een kind van twee doet, huilen, aandacht vragen, uit de kinderstoel willen, niet willen eten. En hij is zo uitgeput van verdriet dat hij het niet meer weet, hoe je nog moet leven, hoe je nog zin moet hebben in het leven. Maar dat is misschien ook een te hoge ambitie, helpt de beschermengel Moretti hem herinneren. 'Wat zij van jou zal overnemen, is de inspanning die je iedere dag zal doen om je bed uit te komen. Om de dag te beginnen. Om moment voor moment met haar door te komen. Dat is de positieve boodschap die je haar kunt overbrengen. De inspanning om de dag te halen.'
Veronesi schrijft op zijn sitedat hij zich thuisvoelt bij het magisch realisme: 'Ik zou mijzelf etiketteren als magisch realist. Ik put uit het reële en het dagelijkse om een andere dimentie te creëren.' Een terugkerende kritiek op zijn overigens veel bekroonde romans is dat hij de grenzen van de waarschijnlijkheid tart met zijn tsunami's van gebeurtenissen die zijn hoofdpersonen meesleuren. Zelf erkent hij dat ook, maar het is een proces waar hij niets aan kan doen, dat hem ook overkomt. 'Voor mij is het schrijven van een roman als het wachten op een trein die met grote snelheid aan komt razen. In plaats van opzij te gaan, blijf je doorlopen over de rails. Als je klaar bent, ben je onder de trein gekomen', zei hij ooit in een interview met een Italiaanse krant. Het is geen stunten met special effects, het is een bepaalde innerlijke waarheid die hij oproept, verklaarde hij in 2015 in een interview metDe Groene Amsterdammernaar aanleiding van zijn vervolgroman over het leven van de man op het bankje Pietro Paladini,Zeldzame aarden.'Ik weet dat ik helderziende gaven heb. Vroeger stortte ik me daar zorgeloos in, nu ben ik er voorzichtiger mee.In de ban van mijn vader(2000) is de exacte voorspelling van de breuk tussen mij en mijn eerste vrouw, tevens de moeder van onze drie zoons. Ik wist het al, maar ik wist het niet. Soms ben ik zelf ook bang voor wat ik schrijf', zei Veronesi.
Bij magisch realisme moet je denken aan de schilderijen van Giorgio de Chirico of Carel Willink. Vervreemdende nachtmerrielandschappen met verstarde personages, die niets in het landschap te zoeken lijken te hebben. Veel steenpartijen, lege gebouwen, dreigende luchten, afgebrokkelde standbeelden waarin iets van dat freeze van Veronesi lijkt te zitten. Niet bewegen, adem inhouden, zorgen dat het moment vanzelf voorbij gaat.
Regisseur Francesca Archibugi heeft het magisch realisme van Veronesi geprobeerd op te roepen door inIl colibrìveel te snijden tussen verleden, heden en toekomst,waardoor het effect van een caleidoscoop ontstaat. Enerzijds zijn haar oogstrelende beelden van het Italiaanse landschap, de prachtige Zilverkust van Toscane, Florence, Rome, de knappe acteurs misschien wat te wollig voor Veronesi's magische realisme, anderzijds is dat ook wel waarom je naar een Italiaanse film gaat. Lekker nog even Italië, terwijl de scholen alweer zijn begonnen.
Ergens in de film verschijnt ineens een man waarvan je direct op het puntje van je stoel schiet:wie is dát?Dat is Veronesihimself. Hij speelt in een flashback uit het verleden een cameo als de minnaar van de mooie, explosieve moeder van Marco Carrera, die even een uitstapje van haar doodsaaie man met zijn modelspoorwegen heeft genomen. Ze kussen elkaar sensueel op de mond terwijl de kleine kolibrie Marco met bonzend hart verstopt staat tussen de zuilen van een of ander prachtig monument in Florence. Veronesi ziet er spannender en mysterieuzer uit dan welke acteur uit de film dan ook, moet gezegd.
Il colibrìis vanaf 21 september te zien in de Nederlandse bioscopen
'Marco, laat de zin om te leven nou even zitten. Gewoon proberen te leven, dat is al heel wat'