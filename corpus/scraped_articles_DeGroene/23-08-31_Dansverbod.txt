Dansverbod

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
31 augustus 2023
TONEEL This Is Not a Dance
Nastaran Razawi Khorasani maakteSongs for No Onein 2020 en dat greep danig naar de keel. Hierin voert ze telefoongesprekken met kinderen in haar thuisland Iran dat zijzelf op zesjarige leeftijd ontvluchtte. De gesprekken zijn zachtmoedig en gemoedelijk, de inhoud echter laat zien in welke onderdrukkende politieke werkelijkheid de kinderen zich staande weten te houden.
Khorasani is een onverzettelijk performer, die met haar intelligente vorm met deze voorstelling inzichtelijk maakt hoe angst je wereld klein maakt. Ze rapte op sterke beats in het Farsi, ze schilderde haar armen in de kleur van haar T-shirt in solidariteit met het kind dat haar blote armen niet mocht tonen. Ze kreeg de BNG Bank Theaterprijs 2020 en werd geselecteerd voor het Vlaamse Theaterfestival. De voorstelling won alleen maar aan urgentie en noodzaak in de storm van protest dat later in Iran zou gaan plaatsvinden en nu nog plaatsvindt.
Khorasani maakt dit seizoen een nieuwe voorstelling bij Theater Rotterdam, première eind september, die opnieuw censuur thematiseert: This Is Not a Dance,een dansperformance over het dansverbod in Iran. Dansen is officieel verboden en veel choreografen en dansers zijn gevlucht. Khorasani spreekt met hen en met hen die wel bleven over hoe ze hun kunstvorm levend kunnen houden. De voorstelling wil een eerbetoon zijn aan het lichaam dat wil bewegen. De kracht en kwetsbaarheid van Khorasani's podiumaanwezigheid doen vermoeden dat dit een eerbetoon wordt waar je bij wil zijn.
Zelf reisde ik afgelopen november door Maleisië, waar ik een choreografe ontmoette die tegen eenzelfde vorm van censuur en vrijheidsbeperking aan liep. Het vrouwelijke lichaam, het lichaam per definitie is er schuldig, het werk dat ze wilde maken kón ze niet maken. Ze weigerde kunst te maken over de gevaarloze onderwerpen, dus werkt ze in het toerisme. Wat raakte was haar vermoeide wijsheid, die komt van je familie en je sociale netwerk niet in de steek laten en weten welke prijs je daarvoor betaalt. We hebben gedanst, maar binnenskamers, diezelfde maand nog was er een gewelddadige politie-raidgeweest op een queer clubnacht in Kuala Lumpur.
Han van Wieringen
Te zien vanaf september
Sanja Marusic | This Is Not a Dance van Nastaran Razawi Khorasani