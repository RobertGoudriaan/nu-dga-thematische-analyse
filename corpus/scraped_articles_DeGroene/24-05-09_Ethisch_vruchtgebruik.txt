Ethisch vruchtgebruik

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
9 mei 2024
KUNST Usufructuaries of earth
The land shall not be builtstaat er (tevens in het Arabisch) op een van de langwerpige witte banners(Chart for the Usership of Land,2022) die de bezoeker verwelkomen in de tentoonstellingsruimte van bak. Een filosofie over landgebruik en eigendom die bijvoorbeeld bij nomadische gemeenschappen te vinden was. Betonnen constructies en intensieve landbouw belasten vele grondsoorten, zoals bijvoorbeeld de steppe. Een joert is een perfect voorbeeld van duurzame architectuur die geen eigendomsclaim legt op het land. Een huis van klei, te zien in een van de films, ook.
De titel van deze overzichtstentoonstelling van Marwa Arsanios (1978),Usufructuaries of earth, kan dan ook tweeledig worden gelezen: als commentaar op kapitalistisch gebruik van de aarde als eigendom, en als voorstel voor een andere manier van'usus et fructus', namelijk het 'op ethische wijze delen van (...) vruchtgebruik', aldus de zaaltekst. In de tetralogieWho is afraid of ideology?(2017-heden) komen omgangsvormen met de aarde in beeld (anti-kapitalistisch, inheems, dekoloniaal, feministisch), steeds gebonden aan een specifieke gemeenschap of plaats.
In deel drie,Micro Resistencias,is Arsanios bij een inheemse Pijao-gemeenschap in Tolima, Colombia, die probeert land en met uitsterven bedreigde gewassen te behouden, met gevaar voor eigen leven, tegen de grote industrie en de staat. Shots van het landschap, van zaden onder de microscoop, wisselen af met innemende beelden van het reilen en zeilen op de kleine stukken land. Een vrouw voert de kippen vanaf een rode plastic stoel, er wordt een monter liedje gezongen over het behoud van de bedreigde natuur. Dan is er een shot met de camera en het statief zelf in beeld. Arsanios is zich zeer bewust van wat ze krijgt en wat ze neemt als ze filmt.
Naast de tetralogie is de installatieFalling is not collapsing, falling is extending(2016) te zien, over de ecologische ontwrichting door vastgoedspeculatie na de Libanese burgeroorlog. Er is een film, er zijn hoopjes steen, daarop sculpturen die van dichtbij landmodellen van stortplaatsen blijken te zijn. De botanische inkttekeningen trekken, hoewel ze klein van formaat zijn, de aandacht met hun flora en fauna in gedetailleerde penstreken. Een distel, een duif, een soort kwal. Alledaagse natuur, zou je haast zeggen, met eerbied vastgelegd. De titel,Resilient Weeds, duidt op wat deze collectie bindt: het zijn soorten die weten te overleven langs de kustlijn van Beiroet, waar veelvuldig giftige afvalstoffen worden gedumpt.
Dit is wat het werk van Arsanios zo krachtig maakt, het oog voor detail, de voelbare toewijding. Onderzoek, film, kunst en activisme zijn zo soepel met elkaar verbonden dat je haast vergeet hoe moeilijk het is om dat voor elkaar te krijgen. Het is genereus en activerend werk; het geeft iets van waarde aan de bezoeker, maar doet ook (zonder dogmatisch te zijn) een beroep op de bezoeker om zelf in actie te komen, Ã©n zich, plaatsgebonden, 'ethisch vruchtgebruik van de aarde' te verbeelden.
Fabienne Rachmadiev
Usufructuaries of earthis t/m 2 juni te zien in BAK, Utrecht