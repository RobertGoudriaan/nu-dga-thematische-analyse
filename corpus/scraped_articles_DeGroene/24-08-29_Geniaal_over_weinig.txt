Geniaal over weinig

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
29 augustus 2024
TONEEL De & Een leuk avondje uit
Het wordt 'een voorstelling over heel erg weinig', meldt de aankondiging. 'Zo weinig dat zelfs de woorden voor de titel bijna op waren. Gelukkig was er nog eentje over.' De nieuwe grotezalenproductie van Theater Artemis, over mensen die alles kwijtraken, heet:De.En wie het werk van bedenker en regisseur Jetse Batelaan een beetje kent, verkneukelt zich bij voorbaat. Gericht op een jeugdige doelgroep (bij deze de leeftijd 8+) brengt dit theater ook volwassenen in verrukking. Samen met zijn acteurs en vormgevers werkt Batelaan steevast een conceptueel, soms filosofisch uitgangspunt uit in een sprankelende gebeurtenis. Waarbij de achterkant der dingen even belangrijk is als de voorkant.
Deis de derde coproductie van Artemis met Het Zuidelijk Toneel en het Vlaamse jeugdgezelschap hetpaleis. De eerste twee waren geniaal.Het eind van het begin van het eindewerd volledig 'achteruit' gespeeld: een groot toneeldecor werd afgebroken en weggeruimd, maar in omgekeerde volgorde. Alsof er een film werd teruggespoeld. Virtuoos door de spelers uitgevoerd, en vol geestige omkeertrucs. Intussen kwam een vooruitspelend stel bezichtigers de theaterzaal bekijken. Nu er toch nooit meer theater werd gemaakt, wilden zij het gebouw voor andere doeleinden gebruiken. Zij negeerden de decorbouwers en beweerden dat er niets en niemand was in de lege zaal, waar de kinderen in het publiek luidkeels tegen protesteerden. Een prachtige ode aan het theater.
De tweede,Een leuk avondje uit,is een musical die de verhouding tussen podiumsterren en coulissenmedewerkers omkeert. Een groep (echte) musicaltalenten in glitterpakjes presenteert zich flamboyant met musicalhits, maar zingt op fluistervolume. Luid versterkt is het commentaar van de technicus, de productieleider en de kostuumontwerper aan de zijlijn. Heerlijk zwartgallig gespeeld door Willemijn Zevenhuijzen, Goele Derick en Mourad Baaiz, die ook weer meedoen inDe. Hun bijfiguren doen alsof ze niks van de pretentieuze showbizz moeten hebben, maar onder hun cynische opmerkingen voel je het verlangen om óók eens in het spotlicht te staan. Om ergens bij te horen.
De verwikkelingen die volgen zijn hilarisch - samen met het publiek worden aangediende, verpersoonlijkte Gevoelens de zaal uit gejaagd - en uiteindelijk zwaar ontroerend. Net alsDiarree is mijn lievelingskleur,een Artemis-productie van gastregisseur Julian Hetzel, staatEen leuk avondje uitin september op het Amsterdamse Theaterfestival. Een vakjury vond beide behoren tot het meest belangwekkende theater van het afgelopen seizoen. Batelaans fluistermusical speelt op 13 september voor de allerlaatste keer. En wel in Carré.
Marijn van der Jagt
Kurt van der Elst | Een leuk avondje uit, Theater Artemis, Jetse Batelaan