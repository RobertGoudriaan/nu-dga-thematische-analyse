De erfenis van Le Pen Buitenland

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
16 januari 2025
Voor wie niet beter wist, was de vorige week op 96-jarige leeftijd overleden Jean-Marie Le Pen een man van het verleden. Hij vocht in Frankrijks verloren koloniale oorlogen, streed tegen het communisme en incarneerde een duistere traditie van antisemitisme en wit superioriteitsdenken.
Le Pens herhaalde opmerkingen over de gaskamers als 'detail van de geschiedenis van de Tweede Wereldoorlog' waren hem op een juridische veroordeling en betaling van smartengeld komen te staan. Gedurende zijn lange politieke carrière bouwde hij een reputatie op met dergelijkepetites phrases- provocaties waarmee hij zijn achterban mobiliseerde.
Hiermee wilde Le Pens dochter, Marine, breken. In 2011 had zij de leiding overgenomen van het Front National, de partij die haar vader in 1971 samen met een oud-SS'er had opgericht. Haar doel was er een moderne rechts-populistische partij van te maken. Een partij waar de doorsnee Fransman niet slechts heimelijk op zou stemmen.
Zeker, Jean-Marie had vanaf de jaren tachtig grote thema's als immigratie, islam en nationale identiteit geagendeerd en daarmee het FN en het bijbehorende gedachtegoed in het hart van de Franse politiek geplaatst. Maar hij bleef radioactief. Marine Le Pen zette een proces in gang dat journalistendédiabolisationnoemden, 'ontduiveling'.
Maar de duivel liet zich niet gemakkelijk verjagen. Vanaf de zijlijn bleefLe Vieux,zoals hij door zijn aanhangers liefkozend werd genoemd, giftige bommetjes de politieke arena ingooien.
Net zolang tot hem het erevoorzitterschap werd ontnomen en Marine hem uit de partij gooide. Ze verving het agressief klinkende 'front' in de naam van de partij door het poezeliger 'rassemblement' (verenigen) en dat was het dan.
Tijdens de Europese verkiezingen van 2014 werd ze met de herdoopte partij Rassemblement National de grootste en in 2017 drong ze door tot de tweede ronde van de presidentsverkiezingen en behaalde daar 35 procent van de stemmen (tegen Emmanuel Macron).
Toen ik de oude Le Pen dat najaar een bezoek bracht, was mijn veronderstelling dat ik een stukje Frans politiek erfgoed zou gaan aanschouwen. Niets bleek minder waar. In veel opzichten voorafschaduwde hij de wereld waar we momenteel in leven - gedomineerd als die wordt door het rauwe, van etnonationalisme doorspekte populisme van figuren als Trump, Orbán, Wilders, en sinds kort ook Elon Musk.
Het idee voor een bezoek kwam niet van mezelf maar van een bevriende journalist die een boek schreef over de opkomst van het Europese rechts-nationalisme (toen al). Hij wilde Le Pen graag spreken over hoe die vanaf de jaren tachtig was gaan polariseren op immigratie. En hoe hij het Front National van een margepartijtje tot een politieke speler van formaat wist te maken.
Een afspraak was eenvoudig gemaakt en ik herinner me het enorme huis te midden van villapark Montretout te Saint-Cloud - hoog op een heuvel met een prachtig uitzicht over Parijs.
De toen 89-jarige Le Pen was moeilijk ter been en slechthorend, maar hij had niets van zijn oude zelf verloren. In het tijdsbestek van een uur slaagde hij erin een antisemitische grap te maken, met dédain over homo's in de entourage van Marine te spreken alsook een lans te breken voor 'boreaal Europa' - daarmee doelend op een superieur wit Europa.
Sprekend over niet-westerse immigratie had Le Pen het over'le danger mortel'- het dodelijke gevaar. Hij gaf het voorbeeld van de RER B, de metrotrein die een deel van de banlieues met Parijs verbindt. Die was geleidelijk steeds 'zwarter' geworden. Autochtone 'witte' Fransen voelden zich er ongemakkelijk. Volgens Le Pen toonde dit in het klein het gevaar dat Frankrijk en de rest van Europa bedreigde. Het was een kwestie van leven en dood.
Die angst voor de bedreigde eigenheid was én is het omega van het radicaal-rechtse denken. Le Pen een stukje politiek erfgoed? Ik had beter moeten weten. Thierry Baudet, zoals zo vaak eenearly adopter,zocht hem in 2009 voor het eerst op. Tijdens het oprichtingscongres van Forum voor Democratie (januari 2017) noemde Baudet de westerse samenleving 'dodelijk gewond' door immigratie, en ten prooi aan een 'auto-immuunziekte'.
Inmiddels wordt de politiek in zowel Europa als de Verenigde Staten beheerst door de vrees dat immigratie een existentiële bedreiging vormt: voor de natie, voor de religie, voor de cultuur, voor de beschaving, voor de witheid, voor de samenleving als zodanig. In die zin leven we in de wereld die Jean-Marie Le Pen geschapen heeft.
Jean-Marie Le Pen een stukje politiek erfgoed? Ik had beter moeten weten