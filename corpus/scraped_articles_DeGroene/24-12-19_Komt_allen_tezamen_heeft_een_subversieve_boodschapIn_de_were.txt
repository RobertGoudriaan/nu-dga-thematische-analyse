'Komt allen tezamen' heeft een subversieve boodschap In de wereld

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
19 december 2024
Londen - 'The power and the glory. Forever and ever we'll sing. Forever we'll proclaim.'Blackheath Halls, een muziekhal in ZuidoostLonden, swingt wanneer het plaatselijke gospelkoorThe Lord's Prayerzingt, zoals de Britten hetOnze Vadernoemen. Op de bok staat Bazil Meade, de vader van de Londense gospelwereld. De kerstboom straalt en de aanwezigen doen zich op deze donkere avond voor kerst te goed aan Glühwein.
Sterren van de show waren de kinderen van de Brindishe Lee-basisschool. Zij zongenWalking in a Winter WonderlandenO Come, All Ye Faithful,een bekend kerstlied in Charles Dickens-land. De Britten zijn dol op huncarols. Hoe populair ze zijn bleek op de Londense Columbia Road-straatmarkt waar het spelen van kerstliedjes moest worden afgelast wegens een massale toeloop van mensen, geïnspireerd door TikTokclips van het evenement.
MetO Come, All Ye Faithfulis echter iets geks aan de hand. Komt allen tezamen, zoals het in het Nederlands heet, lijkt een simpel loflied te zijn over de komst van het kindeke Jezus, met de oproep naar Bethlehem te komen om deze nieuwe 'koning', deze 'vorst der eng'len' te aanbidden.
De Engelse tekst en muziek zijn van John Francis Wade, een katholieke musicus die in de achttiende eeuw naar Vlaanderen was gevlucht. Volgens musicoloog Bennett Zon, verbonden aan Durham University, zou het een ode betreffen aan Charles Edward Stuart, beter bekend als Bonnie Prince Charlie, die in 1745 een aanval op de Britse troon had ingezet. Zijn vader Jacobus II was in 1688 verdreven door onze protestantse Willem III van Oranje.
Voor de Jakobisten, de aanhangers van de katholieke Stuarts, staat Bethlehem voor Engeland, de Koning der Engelen zou een woordspeling betreffen op Angelen, het Germaanse volk waar de Engelsen naar zijn vernoemd. De verborgen boodschap is dus: 'Komt en aanschouw hem, Bonnie Prince Charlie, als de koning der Engelsen. De opstand mislukte en met behulp van een Schotse jongedame wist de troonpretendent naar Frankrijk te ontsnappen.'
In Westminster Abbey werdO Come, All Ye Faithfulonlangs uit volle borst gezongen tijdens het jaarlijkse kerstconcert van de Britse koninklijke familie, die onder leiding staat van een Charlie die wel op de troon is beland. Sterker, de opbeurende hymne werd twee jaar geleden door de kijkers van de Britse ontbijttelevisie uitgeroepen tot hun favorieteChristmas carol.Het mogelijk subversieve karakter ervan deed daar niet aan af.