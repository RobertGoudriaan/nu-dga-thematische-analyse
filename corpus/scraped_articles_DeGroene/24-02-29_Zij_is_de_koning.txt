Zij is de koning

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
29 februari 2024
POPMUZIEK Idles
OpCrawler,het vorige album van het Britse Idles, stond zelfonderzoek centraal, opTangkis dat de liefde. Nieuwe onderwerpen, een nieuw geluid - na drie albums vol fluimende maatschappijkritiek is de razernij van Idles inmiddels ingedaald in avontuur.
OpeningsnummerIdea 01zet daarin meteen de toon, met zijn fraai repetitief aanzwellende piano-akkoord, en de knipoog naarThings We Lost in the Firevan de Argentijnse schrijver Mariana Enriquez.Gift Horseis vervolgens een terugkeer naar het geluid waar de band op de eerste albums en vooral live in uitblinkt: boos, maar nooit dichtgesmeerd. Hoekig, maar nooit lomp. Nummers die geschreven lijken om zanger Joe Talbot zijn hypnotiserende rondjes rond zijn eigen as op het podium te laten maken, terwijl hij de vuist tegen zijn borst slaat. Dat hij nu de liefde bezingt, wil niet zeggen dat hij zijn puntige stijl vol korte, staccato zinnen volledig overboord gooit:'Fuck the king/ He ain't the king/ She's the king.'Alleen bij Idles vloeien liefde en anti-monarchisme soepel in elkaar.Hall & Oatesis, ondanks de vele verwijzingen naar het legendarische soul-duo, eveneens dwars en rauw, vooruitgeduwd door Talbots karakteristieke geschreeuw.
MaarDancer,de eerste single van het album, gaf al aan welke brug de band wil slaan. Ook in dit nummer spuugt Talbot zijn zinnen eruit, ook hier waait de geest van wave rond de ziel van punk. De samenwerking met LCD Soundsystem levert ook een andere kant op: dansbaarder, lichter, ronder. In het even dromerige als broeierigeGrace,vol tegenritmes en soundscapes, wordt pas echt duidelijk hoeveel ruimte producer Nigel Godrich, (die werkte met onder meer Radiohead, Air, Arcade Fire en Roger Waters) heeft gekregen om andere, nieuwe, onverwachte kanten van de band te openbaren. Van The Smile naar Idles: op papier zou het alleen met lichtsnelheid mogelijk zijn, maar inGraceblijkt het resultaat, een liefdesverklaring aan de liefde, magisch mooi:'No god, no king/ I said, love is the thing.'
Nog veel verder gaatA Gospel. Nooit klonk Idles zo uitgekleed als in dit nummer, Talbot nooit zo kwetsbaar.'Lay me down/ On the floor/ I'll take the news better/ I'm already torn.'Hij zingt het prachtig, met een stem die hij nooit eerder liet horen. Een crooner zonder pathos, een singer-songwriter zonder ingetogenheid, die met moeite berust in het afscheid: 'We weren't meant to last/ I know you better/ I'm your half/ Just tell me darling/ And I'll be your past.'
Leon Verdonschot
Idles -Tangk.Idles speelt op 8 maart in de AFAS Live in Amsterdam
De Britse band Idles