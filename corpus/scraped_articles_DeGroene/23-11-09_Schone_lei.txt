Schone lei

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
9 november 2023
TELEVISIE Santos
Santoswon het Gouden Kalf voor beste fictieserie. Begrijpelijk: vakwerk op alle fronten. Regie, camera, prachtgebruik van locatie Rotterdam, ritme, soundtrack, en ook het acteerwerk - indrukwekkend. Te meer omdat naast speelkanonnen relatief onbekende acteurs meedoen. Dat ze geenusual suspectszijn is een keuze en valt deels ook te verklaren doordat het hoofdzakelijk eenallblack-crewen-castbetreft. Drama mag aan het kleuren zijn, dat ging behoorlijk langzaam - deels begrijpelijk, deels laakbaar.
Verklaring voor die doorbraak ligt in het spiegelen van veranderde bevolkingssamenstelling, maar ook in het feit dat criminaliteit een steeds 'geliefdere' arena is: vanSopranostotPenoza. GafMocromaffiaacteurs met Noord-Afrikaanse wortels kansen (sommigen na een acteursopleiding, maar ook vaak ongediplomeerde natuurtalenten), inSantosbetreft het vooral Surinaamse, Caribische en Kaapverdischeroots.Het levert een voortreffelijk tableau op.
Proloog: fanatieke moeder geeft haar drie jonge kinderen schietles. Meteen daarna zien we haar, twintig jaar later, als matriarch van een familie-handelsonderneming, met de twee zoons direct onder haar. Wrijfpunt één: moeder wil dochter er ook bij (dat die qua intellect, sociale vaardigheden en ambitie een aanwinst zou zijn, wordt snel duidelijk). Maar dochter, met geërfd sterk karakter, wil haar eigen ideële weg gaan. Komt bij dat ze twijfels heeft over de bedrijfsvoering. Waar komt dat geld voor een geplande enorme investering vandaan? Een broer agressief: 'Dat vraag je toch nooit als we geld op je rekening storten?' Jawel, dit succesvolle familiebedrijf heeft zowel wortels in de bovenwereld als ver daaronder: drugs.
Er is een tweede lijn richting duisternis: de geliefde van dochter solliciteert bij een sjiek restaurant. Van oma heeft hij goed leren koken. De chef-kok ziet een gat in zijn cv. Verklaring: hij heeft geboet voor foute keuzes. Maar nu een schone lei. Oké, hij krijgt een kans. Probleempje blijkt dat zijn mattie, kleine dealer, juist een grote wil worden. Zo is een hoofdlijn getekend: jonge geliefden willen schone handen, maar familie, vrienden en milieu trekken hen de andere kant op.
Well-madeproductie die, als de taal geen belemmering vormt, goed naar buitenland en/ of streamingdienst verkocht kan worden. Fijn amusement voor wie van crime en fiks geweld houdt. Maar naar mijn elitaire smaak wel met te veel nadrukkelijkheid. Het kleinkind van degodmotherwordt gedoopt. Ze loopt naar voren en neemt naast het altaar niet alleen het kind van de beduusde ouders over maar ontneemt de priester zelfs letterlijk het dopen. De vraag aan de ouders of ze het kind langs het rechte pad zullen opvoeden, beantwoordt oma met een luidkeels 'Ja'. Terwijl we al weten... Terwijl Romana Vrede van zichzelf en in haar spel al zo verpletterend is. Hier wordt de optelsom van script, camera, spel me te veel. Dochter kijkt verbijsterd toe. Gespeeld door de voortreffelijke Yootha Wong-Loi-Sing. Haar lief is de dito Yannick Jozefzoon. Met de ontdekking van rapper Vic9 als kleine boef.
Walter van der Kooi
Giancarlo Sánchez, Ivan Barbosa (regie); Ashar Medina, Chris Westendorp (script),Santos,BNNVARA, acht afleveringen vanaf donderdag 9 november, NPO 3, 20.30 uur
BNNVARA | Yola (Yootha Wong Loi-Sing) en Glenn (Yannick Jozefzoon) in Santos