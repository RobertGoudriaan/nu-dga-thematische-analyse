Ach die Theo Opheffer leest

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
21 maart 2024
In oktober 2004 kreeg ik van Theo van GoghOidipousvan Sofokles, vertaald door Gerard Koolschijn. We wilden van klassieke drama's moderne televisieseries maken. Theo had alNajib en Juliageregisseerd, naar een scenario van Justus van Oel, en ik hadMedeageschreven. Nu wilden weOidipousop de buis brengen. Wat Theo aan dat drama opwindend vond, was uiteraard de koning die zijn vader had gedood en met zijn moeder was getrouwd. Hoe kleedden wij dat in, in een modern jasje?
'Ik wil vooral een scène dat hij zijn moeder verleidt', zei Theo.
'Dat is goed. Maar wie is een Oidipous van nu? Een president? Een partijleider?' Theo was op dat moment druk bezig met06/05,de film over de moord op Pim Fortuyn. Dus een partijleider viel af, hoewel Theo een homoseksuele partijleider wel weer interessant vond. 'En die trouwt dan met zijn moeder omdat hij maatschappelijk geaccepteerd wil worden', zei ik. Theo keek bedenkelijk. Ik stelde voor omAntigonenog eens te lezen, want misschien kon ik dat als een verhaal erdoorheen vlechten. Een serie over het lot(Oidipous)en de persoonlijke moraal versus de moraal van de staat(Antigone)leek ons wel wat, vooral omdat er veel kijkwaardige moord en doodslag in zat.
Oidipoushad onze voorkeur. Sofokles kan namelijk echt geweldig schrijven! Met redelijk korte, slimme zinnetjes weet hij druk op de ketel te houden. Hij loopt zijn ondergang tegemoet, maar hij kan niet anders en je ziet zijn vrouw, zijn moeder, meer en meer in paniek raken, want zij weet wat er aan de hand is.
Hoe we erbij kwamen weet ik niet meer (Deleuze? Freud?), maar we hadden de stelling dat elk liefdesverhaal in feite een Oidipous-verhaal was: de jongen die een meisje verleidt, verleidt eigenlijk z'n moeder en als hij dat meisje heeft, verlost hij zich van zijn vader. Zoiets.
Maar... een maand later, op 2 november 2004, werd Theo vermoord en stierven tevens al onze mooie ideeën.
Een paar weken geleden ging ik naar een voorstelling van de Nationale Opera & Ballet:Oedipus Rex / Antigonevan Stravinsky(Oidipous)en Samy Moussa(Antigone).Ik was nieuwsgierig. Wat ik niet wist, maar wel in het programmaboekje las, was dat Stravinsky een 'verteller' had toegevoegd en aan Jean Cocteau had gevraagd die te schrijven. De gezongen tekst bleek ook van Cocteau, maar die had zijn libretto weer laten vertalen in het Latijn. Dat was te merken. Ik vond het libretto in vergelijking met de tekst van Sofokles nogal... slap.
Antigonewas nog erger. Mooie muziek, maar het libretto... Dat bestond uit ongeveer 150 (!) woorden. Nog geen A4'tje. Zinnetjes als: 'Terwijl velen sneuvelden, bevochten de broers elkaar één op één om de troon en doodden elkaar.' Een paar zinnen verderop: 'Het zijn zusterlijke tranen. Wolken vergieten dauw van teder verdriet.'
Goed, dacht ik, best mooi gezegd, maar die 150 woorden had de librettist 'samengesteld uit het werk van Aeschylus, Apollodorus, Empedocles, Euripides, Philostratus de Oudere en Sophocles'. Dat zijn 25 woorden per schrijver. In een interview zegt de componist/librettist dat hij de literaire kracht van Sofokles herkent, maar die werkt beter'on the page'dan'on the stage'.En verder stelt hij dat hij zich ervan bewust was dat ook andere auteurs over Antigone hebben geschreven en al die fragmenten heeft hij 'bestudeerd'. En waarom heeft de componist/librettist dit gedaan? Welnu: hij heeft 'een onderzoekende geest en een grote honger naar kennis. En ik blijf daarbij niet aan de oppervlakte.'
Tja...
Van Gogh leerde mij om nooit een kunstwerk te bespotten. Dat vond hij burgerlijk. Ik ben dat met hem eens. Ik hoop nog eens een mooie tv-serie over Oidipous te zien. Ik zal hem niet maken.
Ach die Theo. Hij ontliep zijn lot niet. 'Wat een vloed van gruwelijke rampen heeft hem overspoeld! Daarom moet men als sterveling bedacht zijn op de aanblik van die laatste dag en nooit iemand gelukkig noemen voordat hij de eindstreep van het leven gepasseerd is zonder pijn', schrijft Sofokles over Oidipous. Au!
'Ik wil vooral een scène dat Oidipous zijn moeder verleidt', zei Theo van Gogh