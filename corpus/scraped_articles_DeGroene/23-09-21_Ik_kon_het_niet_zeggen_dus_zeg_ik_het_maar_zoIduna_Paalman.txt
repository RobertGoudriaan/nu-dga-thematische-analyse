Ik kon het niet zeggen, dus zeg ik het maar zo Iduna Paalman

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
21 september 2023
Hoewel ik geen groot trackrecord heb in het ontvangen en versturen van Valentijnsdagachtige verrassingen, rozen, geparfumeerde brieven et cetera, kan ik zeggen dat ik inmiddels aardig in de gaten heb welke gedichten goed werken bij het opstuwen en in stand houden van de liefde. Want, die aanname doe ik nu gemakshalve, we weten natuurlijk allemaal dat je je tot de poëzie moet wenden als je iemand subtiel wilt laten weten hoe het zit. Dat is vanaf het ontstaan van taal al zo, schat ik in. Wil je met iemand een nest bouwen net alsolla vogala,al is het maar een tijdelijk nest, een seizoenstreffer, dan grijp je niet naar takken of bakstenen maar naar je opschrijfboekje of laptop of boekenkast - dat is toch zo?
Ik was nog geen volwassen vrouw toen ik in de gaten kreeg dat mijn pen van iets steviger materiaal gemaakt was dan mijn flirtmanoeuvres, en dat je bovendien die pen geheel buiten het zicht van wie dan ook  kon gebruiken. Daarnaast ontdekte ik dat je in een gedicht dusdanig legitiem vaag mocht zijn dat niemand in de gaten had wat je allemaal bedoelde, ook al lag het er wat jou betreft duidelijk bovenop. Allemaal flinke voordelen.
Zo kwam het dat een van de eerste gedichten die ik schreef - ik zat in de tweede helft van de middelbare school, een periode die ik me herinner als één lange slingerende weg rondom de vraag met wie ik voor het eerst naar bed zou gaan - een verholen maar onversneden liefdesverklaring was aan iemand. Dat er geen verkering uit het gedicht voortkwam gaf niets; het object van mijn verlangen had het gedichtgelezen. En hoewel hij in de veronderstelling verkeerde dat het gedicht maar een huiswerkopdracht voor het vak Nederlands was, wat het ook was, had hij mij met bewondering verteld dat hij hetprachtigvond. Euforisch was ik, euforisch.
Na vijftien jaar vraag ik me nu natuurlijk verschillende dingen af. Ten eerste of het eigenlijk een goed gedicht was (ik kan het al jaren niet meer vinden). Ten tweede: begint kunst, aangenomen dat dat was wat ik wilde maken, en nu nog steeds, met de onstuitbare behoefte te willen communiceren? De joodse Italiaanse schrijver Giorgio Bassani richt zich in veel van zijn gedichten rechtstreeks tot een lezer. 'Oude academische mol/broederlijke mol luister', schrijft hij aan een hoogleraar filosofie. En aan een criticus: 'Heel graag verkocht ik je/mijn waarde een schop onder je/hol.' In het gedichtEcht lieverds ik zou jullie niet kunnen zeggenprobeert hij uit te leggen hoe hij na lang afwezig te zijn geweest weer is teruggekeerd. Het lijkt of hij heeft rondgekeken in zijn kring vrienden, kennissen, geliefden, en hen in zijn gedichten allemaal dingen vertelt waar in het gewone leven geen plaats voor is. Alsof hij wil zeggen: ik kon het niet zeggen, dus zeg ik het maar zo.