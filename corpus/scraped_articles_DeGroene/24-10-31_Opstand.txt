Opstand

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
31 oktober 2024
IDFA War Game
Deze 'documentaire thriller' toont een gesimuleerde staatsgreep in Amerika na een betwiste verkiezingsuitslag, met echte Amerikaanse politici, militairen en een president die worstelen met welbeschouwd één kwestie. Gebruik je draconische middelen om de insurrectie te stoppen, dan doe je de rechtsstaat geweld aan. Weerhoud je je van zulke verregaande maatregelen, dan is het evenzeer gedaan met de democratie.
Hoe actueel dit duivelse dilemma is, is recent nog gebleken toen presidentskandidaat Donald Trump opperde dat het straks wellicht nodig zal zijn om het Amerikaanse leger op eigen bodem in te zetten tegen staatsburgers, in zijn woorden'the enemy within'.De ironie hiervan is niemand ontgaan: zijn eigen ondersteuners waren de vijand toen ze het Capitool op 6 januari 2021 bestormden.
Juist dit incident dient als uitgangspunt voorWar Gamevan documentairemakersJesse Moss en Tony Gerber.Ze hebben wel een probleem met hun eigen film, en dat heeft ermee te maken dat het lastig is om dit te zien als 'spel'. Zoveel van dat gesimuleerde ís al gebeurd - op 6 januari. Bovendien, in fictie is het spel al váák gespeeld, met Alex Garlands schitterendeCivil Warals voorlopig 'hoogtepunt'.
Niettemin isWar Gameintrigerend. De enige van de 'spelers' in desituation room- allemaal echte politici - die ogenschijnlijk relativerend vanaf een afstand toekijkt, nu en dan alwetend grinnikend, is generaal buiten dienst Wesley Clarke, die hier dienst doet als voorzitter van de Verenigde Chefs van Staven. De rest zijn allemaal vol dodelijke ernst, van president John Hotham (voormalig gouverneur van Atlanta Steve Bullock) tot voormalig senator Heidi Heitkamp in de rol van senior beleidsadviseur van de president. Samen staan ze tegenover een bonte alliantie van extreem-rechtse militairen, paramilitaire groepen en een christen-fundamentalistische organisatie die de staatsgreep orkestreert namens een presidentskandidaat die weigert toe te geven dat hij de verkiezing heeft verloren.
Naarmate de spanning stijgt - houdt het Capitool stand, wat gebeurt er in de staten? - komt informatie binnen dat legereenheden zich bij de reactionairen aansluiten. Echt? Bij Clarke gaat dat er niet in ('Wat doen de socialemediabedrijven aan zulke bullshit?'). Een cruciale vraag rijst: hoe betrouwbaar is de informatie waarop de spelende bewindslieden reageren? IJzingwekkend is het om te zie hoe president Hotham en de rest in deinformation gameconstant achter de feiten aanlopen, vandaar dat Heitkamp paniekerig in het oor van de president fluistert: 'Je moet nú de insurrectie-noodwet afkondigen!' Evenzeer geweldig om te zien is vervolgens Clarke, die rustig zegt: 'Meneer de president, doe dat niet.' Clarke heeft vertrouwen in de instituties, in zijn mannen op de grond, en hij realiseert zich blijkbaar als enige dat het gebruik van noodwetgeving tegen de gewapende opstand jarenlang verregaande gevolgen voor Amerika zal hebben. De vraag hoe president Hotham het dilemma hanteert wordt pas op het laatste moment beantwoord. Een uitkomst is er, een oplossing niet.
Gawie Keyser