Het Berlijnse nachtleven staat op de tocht

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
3 oktober 2024
Berlijn- Regen houdtraversniet tegen.'Nie wieder Autobahn'schreeuwen honderden clubliefhebbers in de herfstwind. Ze bewegen samen met klimaatactivisten in een dansende stoet door de stad om te protesteren tegen de bouw van de A100. De uitbreiding van deze snelweg staat gepland dwars door de wijk Friedrichshain, waar iconische clubs als Renate, ://about blank, Club OST, Else en OXI door de aanleg moeten sluiten. De zeventiende fase in de bouw van de weg, die al jaren gepland staat, is een politiek twistpunt. Maar ook als de aanleg gestaakt wordt, staat de nachtcultuur in Berlijn op de tocht.
Het treuren om het sluiten van clubs hoort bij de kringloop van het dansende leven. Clubcultuur heeft altijd gefloreerd op goedkope, tijdelijke contracten. Maar het nachtleven beweegt steeds verder uit het centrum en er komt steeds minder ruimte voor nieuwe plekken. Dat is pijnlijk, omdat Berlijn mede gebouwd is op het zweet van ravers die de stad zijn creatieve, rauwe identiteit gaven. Nu de grond in waarde stijgt, mogen zij hun biezen pakken.
De iconische club Watergate liet vorige week weten na 22 jaar te sluiten. Met het oog op almaar toenemende financiële druk, onder andere door de stijgende huur, trekken ze de stekker eruit voordat de situatie echt nijpend wordt. Renate vierde onlangs haar zeventienjarig bestaan maar kondigde aan eind 2025 te moeten sluiten. Het gebouw is in handen van dezelfde eigenaar als Watergate: The Padovicz Group, die alleen al in Friedichshain tweehonderd panden bezit. Renate's contract wordt niet verlengd. Net als veel vastgoedinvesteerders mikt deze groep nu op winstgevender onroerend goed, zoals woon- of kantoorgebouwen. In Berlijn spreken ze niet voor niets van'clubsterben'.
Tegelijkertijd hebben kleinere, alternatieve podia in de stad last van de groeiende macht van klagende buren. Zo werd Loophole, een rokerige underground punkbar, deze zomer door de politie gesloten nadat buren dagelijks klachten indienden. Vijftien jaar lang ondersteunde het kleine podium in Neukölln de alternatieve muziekscene tot nieuw ingetrokken buren besloten dat hun nachtrust belangrijker was.
Berlijn werd lange tijd gekenmerkt door goedkope huur en een wereldberoemd nachtleven. Die reputatie wordt bedreigd en dat is een voorbode. Nachtcultuur is de kanarie in de kolenmijn van een creatief levendige stad. Met het nachtleven verdwijnt de artistieke, vruchtbare bodem die een stad interessant houdt. Het zou niemand verbazen als die klagende buren op een dag nog spijt gaan krijgen.