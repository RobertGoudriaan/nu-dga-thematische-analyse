Hollywoodster

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
8 juni 2023
HF Rusalka / Drive Your Plow
Holland Festival 2023 is ijzersterk begonnen. Als openingsvoorstelling een zwarte nachtmerrie:Drive Your Plow over the Bones of the Deadvan de Engelse theatergroep Complicité en regisseur Simon McBurney, naar het fascinerende boek van de Poolse Nobelprijs-winnaar Olga Tokarczuk over geheimzinnige moorden in een Zuid-Pools dorp op jagers die dieren mishandelen. Een dag later bracht De Nationale Opera de première vanRusalka,de opera uit 1901 van de Tsjechische componist Antonín Dvorák. Die noemde het zelf een 'lyrisch sprookje', librettist Jaroslav Kvapil werd onder meer geïnspireerd doorDe kleine zeemeerminvan Hans Christian Andersen.
Rusalkamet z'n mooie, vroegmoderne muziek, door het Koninklijk Concertgebouworkest prachtig gespeeld onder dirigente Joana Mallwitz, is tegenwoordig vrij vaak te zien, maar meestal niet als een sprookje met bosnimfen, watergeest en waternimf. Regisseurs Philipp Stölzl en Philipp M. Krenn pakken het wel heel provocerend aan. Geen bos, geen lieflijk meer, maar een aftandse New Yorkse achterbuurt compleet met gangsters, veel geweld, een bordeel, een louche hotel, een geheimzinnige kapperszaak en een buurtbioscoop waar een film draait:The Prince and the Mermaid.
Rusalka is een verslaafde sekswerker die droomt dat zij net zo mooi kan worden als een Hollywoodster en dat de prins op haar verliefd wordt. Dat zij daarvoor haar stem moet inleveren is dubbel jammer omdat de Zuid-Afrikaanse sopraan Johanni van Oostrum juist zo schitterend en vol hartstocht zingt.
De droom van Hollywoord wordt breed uitgemeten in de technicolor van de showfilms uit de jaren vijftig van de vorige eeuw. De Tsjech Pavel Cernoch is een overtuigend charmante en slappe prins, de Amerikaanse Raehann Bryce-Davis een meer hartelijke dan hatelijke toverheks, drie sekswerkers (Elenora Hu, Inna Demenkova, Maya Gour) zijn hartveroverend gemeen. Een hoofdrol is er ook voor een enorme verroeste witte Amerikaanse Buick. Aan het eind rijst de prins in Rusalka's droom op een gekleurde schommel ten hemel terwijl zij zelf droevig sterft aan een overdosis, Hollywood is ver weg en de achterbuurt blijft een achterbuurt.
Je kunt het einde vanDrive Your Plow over the Bones of the Deadpositiever opvatten. De nachtmerrie leidt tenminste tot de dood van een akelige groep jagers. Het lijkt mij dat Amanda Hadingue, die voor de wereldtournee de uiterst belangrijke en veeleisende rol van de oude vrouw en vertelster heeft overgenomen van de ziek geworden Kathryn Hunter, de rol wat minder levendig speelt dan zij. De voorstelling deed mij somberder aan dan Joost de Vries hem uit Londen beschreef in dit blad. Maar dit had ook een voordeel. Het ging nu niet zozeer om gebeurtenissen in een bizar Pools dorpje, maar om de toestand van de hele wereld en hoe misdadig wij met de natuur omgaan.
Max Arian
Rusalka,
t/m 25 juni in de Nationale Opera & Ballet te Amsterdam,https://hollandfestival.nl
Michel Schnater | Rusalka van Antonín Dvorák