Opties verkleinen Buitenland

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
29 september 2022
In februari 1943 kondigde minister Joseph Goebbels in het BerlijnseSportpalastalgehele mobilisatie in Duitsland aan. Twee dagen daarvoor had het Rode Leger Charkov ingenomen en hetzelfde gebied waar het Russische leger deze maand uitgejaagd werd; eerder in dezelfde maand ook Stalingrad en Koersk. Goebbels legde uit dat de 'duivelse' mobilisatie van de Sovjet-Unie hier de oorzaak van was. Helaas, helaas, kon Duitsland dit kwaad niet verslaan zonder soortgelijke maatregelen te nemen. Als de Russische president Vladimir Poetin een paar maanden met zijn mobilisatie-toespraak had gewacht, was de historische echo compleet geweest.
Geen Duitser was na Goebbels' toespraak nog in staat om zijn hoofd laag te houden en te doen alsof de oorlog niets met hem te maken had. En sinds de toespraak van Poetin is geen Rus meer in staat hetzelfde te doen met de oorlog in Oekraïne. Toch is er een belangrijk verschil. Duitsland wás al een land in oorlog, en Rusland is dat pas sinds vorige week. Niet omdat Poetin de clowneskenewspeak'speciale militaire operatie' voorschreef in plaats van 'oorlog', maar omdat Rusland Oekraïne binnengevallen was met een koloniaal leger: huurlingen, etnische minderheden uit Azië, onder dwang geronselde Oost-Oekraïners uit de seperatistische deelrepublieken. Dit was ook twintig jaar de kern van Poetins beleid: zorgen dat de politiek zich niet met de Russen bemoeide als zij zich niet met politiek bemoeiden. Dat is nu voorbij.
Vanuit binnenlands-politiek opzicht verkleinde Poetin met zijn mobilisatie zijn opties. En dat is iets waar hij, volgens de vele biografieën die zijn ziel proberen te lichten, een hekel aan heeft. Poetin houdt van onverwachte, brutale beslissingen, maar hij haat het om tot een beslissing te worden gedwongen. In dit geval is hij gezwicht voor druk van de militaire en veiligheidstypes in zijn regering. Poetin benadrukte in zijn toespraak dat hij enkel hun aanbevelingen overnam, in een nogal zwak ogende poging om de verantwoordelijkheid bij hen te leggen.
De mobilisatie leidt tot grote onrust in Rusland. Maar gevaarlijker voor Poetin, volgens politicoloog Olga Chyzh, is dat mobilisatie de militaire en veiligheidstypes in het Kremlin klaarzet voor een nederlaag. 'Als deze mobilisatie niet voor een kanteling in de oorlog gaat zorgen', schreef Chyzh inThe Guardian,'zullen dezehardlinersstraks voor de keuze staan tussen hun eigen val accepteren of zich tegen hun leider keren.' Anders gezegd: deze mobilisatie verkleint de kans dat Poetin de Oekraïne-oorlog overleeft als Rusland een nederlaag lijdt. Geen fijn idee.
Ook vanuit buitenlands-politiek oogpunt gezien verkleinde Poetin zijn opties. In tegenstelling tot de binnenlandse gevolgen lijkt Poetin de buitenlandse juist met opzet te kiezen. Binnen twee dagen kondigde hij mobilisatie aan, liet hij schijnreferenda uitschrijven in bezet Oekraïne om het te kunnen annexeren, en dreigde hij met kernwapens. Dit is een beproefde confrontatiestrategie. Poetin heeft minder manoeuvreerruimte als Oekraïne straks territorium gaat terugveroveren dat 'grondgebied' is van een gemobiliseerd en nucleair bewapend Rusland - minder ruimte omgeenkernwapens in te zetten. Oekraïne en westerse landen zouden daaruit moeten concluderen dat zij Rusland beter niet verder in het nauw kunnen brengen.
Het probleem is dat dit een vorm van bluf is die Poetin al een paar keer heeft toegepast dit jaar, telkens zonder resultaat. De kans dat Oekraïne zijn heroveringsstrategie nu wél gaat aanpassen is nihil. Dat Europese landen hun steun aan Oekraïne gaan afzwakken is beter voorstelbaar, maar ook niet erg waarschijnlijk. In de komende maanden, net als eerder dit jaar, zullen westerse landen en Oekraïne Poetin daarom in feite uitdagen zijn nucleaire bluf kracht bij te zetten. Hoewel het niets garandeert, liet Poetin zijn bluf tot nu toe telkens ontmaskeren.
Met het opzettelijk en gedwongen verkleinen van zijn opties lijkt Poetin daarom vooral te hopen dat de koers die hij met zijn invasie is ingeslagen alsnóg goed uit gaat pakken als hij de inzet maar verhoogt. Dat lijkt bijna een vorm van magisch denken. Zoiets als bij Goebbels - 'sta op en storm, breek los!' riep hij het Duitse volk toe. De Duitse mobilisatie verlengde de oorlog mogelijk, maar deed hem niet keren. Bij de Z-oorlog lijkt het vooralsnog niet anders.
De kans dat Oekraïne zijn strategie nu wél gaat aanpassen is nihil