Wattenstaafje

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
16 november 2023
FILM The Killer
The Killervan David Fincher, over een professionele huurmoordenaar gespeeld door Michael Fassbender, was maar even in de bioscoop voordat die verhuisde naar de streamingdienst van producent Netflix. Zonde! Zoals Finchers beste films - het eeuwig onderschatteAlien³(1992),Se7en(1995) enZodiac(2007) - heeftThe Killereen onderscheidende visuele stijl die alleen op het grote doek tot zijn recht komt: noir-achtige belichting, widescreen-fotografie en een montagestijl die gecombineerd met een staccato geluidsdesign een sfeer van constante spanning schept. Maar goed, wie thuis op de bank naar de film kijkt zal nog een eigenschap opmerken, en dat is een zekere knusheid. Noem het intimiteit tussen killer en slachtoffer.
Veel heeft het werk gemeen met dat van de meester van debullet ballets,de Hongkongse regisseur John Woo die in de jaren tachtig furore maakte met gestileerde actiefilms over excentrieke (huur)moordenaars. Met Woo heeft Fincher ook goed gekeken naar de films van de Franse regisseur Jean-Pierre Melville, specifiekLe Samouraï(1967) waarin Alain Delon de eenzame, emotieloze killer is.
Naast een gemoedstoestand van onthechting en vervreemding verbeeldt Fincher een tijdgeest waarin die elementen welig tieren.The Killerschetst op operateske wijze de samenleving als een kapitalistische machine in topversnelling. Wie genoeg geld heeft - dat hebben Fassbenders klanten - elimineert de competitie in een oogwenk.
Fassbender leeft zoals het hoort in deze wereld alleen voor het geld en voor zichzelf. En een klein beetje voor een anoniem, passief liefje. De killer heeft geen leven, geen band met anderen behalve die met zijn vele undercover alter ego's. Het doden is bijna bijzaak. Het gaat hem niet om de kill, maar om het plannen van de aanslag. Methode is voor hem therapie. Hij doet yoga-oefeningen, zet de kille muziek van The Smiths op('Shoplifters of the world unite!')en tuurt door de telescoop van zijn geweer naar de wereld daarbuiten.
Dan gaat het een keer mis; zo begintThe Killer. Zaak is nu het stelselmatig uitwissen van alle contacten die hij in het wereldje heeft opgebouwd. Zo komt hij oog in oog te staan met een collega, Tilda Swinton, de Expert. Dit deel van de film levert in een bioscoopzaal twintig onvergetelijke minuten op. Tilda is, zo zegt verteller Fassbender die gevoel voor humor blijkt te hebben, nét een 'wattenstaafje' met dat lange lichaam, dat hagelwitte haar. Dus: Michael Fassbender en Wattenstaafje gezellig tegenover elkaar in een driesterrenrestaurant, hij op het punt haar te doden, zij die dat terdege beseft en voor het zover is zichzelf eerst nog even tegoed doet aan een whiskyproeverij.
Deze intimiteit is wrang. Want het is altijd eten of gegeten worden bij Fincher. Via complexe, falende personages illustreert hij hoe de moderne maatschappij gebouwd is op individualisme, uitbuiting en achterdocht. De slotsom, vlak voor de credits inThe Killer, is onmiskenbaar: zo zijn we allemaal.
Gawie Keyser
The Killeris nu te zien
Netflix | Michael Fassbender is huur-moordenaar in The Killer