Vleugels

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
3 november 2022
IDFA All That Breathes
Met de volgels in New Delhi gaat het niet goed. Arundhati Roy, activist en schrijver, opende haar laatste roman,Het ministerie van Opperst Geluk, met het verdwijnen van de Bengaalse gier, exemplaar voor exemplaar bezweken aan vergiftiging van medicijnen die werden gevoerd aan koeien om de melkproductie op te voeren. 'Het heengaan van de vriendelijke oude vogels werd door slechts weinigen opgemerkt', schrijft Roy in de openingsparagraaf van haar boek. 'Er waren zoveel andere dingen om naar uit te kijken'.
Die spanning, tussen het verdwijnen van de dierlijke leefomgeving in India's hoofdstad en India's variant van vooruitgangbelofte van de 21ste eeuw, zindert ook doorAll That Breathes, van filmaker Shaunak Sen. Twee broers, Nadeem Shehzad en Mohammad Saud, ontfermen zich over de gewonde roofvogelpopulatie van Delhi. De dieren die ze binnenkrijgen zijn ziek, lijden aan botverzwakking en zijn net als de zwerfhonden en ratten weinig geliefd. Op radio en tv klinkt de retoriek van het hindoe-nationalisme, dat opgeeft over een groots India. In de praktijk komt dat neer op de constante dreiging van sektarisch geweld, waar Shehzad en Saud als moslim voor moeten vrezen. Hun zorg voor de vogels, een daad van onbaatzuchtige liefde voor een ander schepsel, is in die context een stille politieke daad. De vraag wie prooi is, wie jager, en wie bescherming nodig heeft, betreft niet alleen gevederde diersoorten. Alles wat ademhaalt - die basale activiteit, noodzakelijk voor leven, is moeilijk geworden in het India dat deze documentaire toont. Het kijken benauwt: het politieke en sociale klimaat is verstikkend. En dan vormen de smog en het vuil van een miljoenenstad ook een haast permanente waas tussen de cameralens en het sto√Øcijnse werk van de twee broers en hun compagnon. 'Mijn keel is als steenkool', zeggen ze. Het klimaat dat de vogels verzwelgt, eist ook van mensen hun tol. Het verzorgen van de gevederde inwoners van Delhi, in de hoop dat ze toch weer hun vleugels spreiden, is daarmee ook een poging aan de dofheid te ontsnappen.
De vogelredders van New Delhi werden in 2020 geportretteerd doorThe New York Times. 'Het is een soort plichtsgevoel', sprak Shehzad destijds tegen de verslaggever: 'Als wij het niet doen, zal niemand voor ze zorgen.' Dit plichtsgevoel blijkt een beeldtaal te hebben, van voorzichtige handen die telkens weer een vleugel optillen en een pootje spalken.
Uiteindelijk gaatAll That Breathesdaarmee over de vraag wat waarde heeft en wat zinvol is. Elke wouw met een gescheurde vleugel of geknakte poot die wordt binnengebracht in een kartonnen doos met gaten erin is er een van vele. Er zullen er nog duizenden komen, een doel behalen is niet de onderliggende drijfveer van Shehzad en Saud. Subsidieaanvragen voor hun vogelhospitaal worden afgewezen. Het is doorgaan met redden, in de hoop dat de redder zelf zijn noodlot kan afwenden.
Casper Thomas
IDFA | All That Breathes, regie Shaunak Sen