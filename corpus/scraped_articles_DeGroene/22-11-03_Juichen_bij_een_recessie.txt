Juichen bij een recessie

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
3 november 2022
Aan het eind van zijn column over de wisselvalligheid van de economie (inDe Groenevan 20 oktober) schrijft Koen Haegens het volgende: 'Volgens het Internationaal Monetair Fonds gaat ruim een derde van de wereldeconomie dit of volgend jaar krimpen. Denk maar niet dat daar tegen die tijd iemand bij staat te juichen.'
Hij vergist zich. Ik zal juichen. Niet om het directe en onaangename gevolg van krimp: hoge werkloosheid, vaak in combinatie met bezuinigingen en dalende inkomens. Nee, ik zal juichen omdat ik weet - en bijna wekelijks inDe Groeneteruglees - dat onze groei-economie dagelijks enorme schade toebrengt aan natuur, klimaat en het welzijn van huidige en toekomstige generaties.
Vanaf de wederopbouw is de wereldeconomie - met enkele kortdurende en relatief bescheiden terugvallen - gigantisch gegroeid. Zo is deze tussen 1950 en 1998 verzesvoudigd. Globalisering, neoliberalisme en lage rentes hebben in de daaropvolgende jaren bijgedragen aan een verdere groei-explosie. Hierbij keren de volgende punten steeds opnieuw terug: 1. de grootste baten komen doorgaans terecht bij kleine, toch al bevoorrechte groepen en 2. de groei gaat veelvuldig gepaard met uitbuiting van onmachtige mensen en grootschalige vernietiging van essentiÃ«le maar weerloze ecosystemen.
Die onrechtvaardige welvaartsverdeling en de plundering van onze planeet wordt ondertussen door zelfverzekerde mannen in onberispelijke pakken stelselmatig genegeerd en/of verdoezeld. En ondanks mooie duurzame beloften voor 2050 worden bestaande praktijken en verhoudingen zo veel mogelijk in stand gehouden met behulp van een duur betaald en goed getraind leger aan juristen, bankiers, woordvoerders en lobbyisten.
Voor wie niet direct met de schaduwkanten wordt geconfronteerd, is het vaak moeilijk te doorzien wat de nadelige gevolgen van de feestelijk gepresenteerde economische groeicijfers precies zijn. Vooral ook omdat de ernstigste gevolgen in veel gevallen niet hier en nu, maar elders en in de toekomst plaatsvinden.
Het zou enorm helpen als ook economen de dingen bij de naam gaan noemen en westerse groeigetallen niet langer presenteren als jubel-maar als schaamcijfers. En dan is ook de volgende stap niet ver meer: hard juichen bij de eerstvolgende diepe en langdurige recessie. Omdat het onze enige hoop is.
SAKO KIERS,Berg en Dal
Jan Rothuizen