In character

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
26 september 2024
DOCUMENTAIRE Wise Guy
Wie het overThe Sopranosheeft, kan onmogelijk om David Chase heen. Want hij was het die deze roemruchte maffiaserie in de loop van de jaren negentig bedacht. En hij schreef vervolgens, bijgestaan door een team van scenaristen, zes seizoenen aan sublieme afleveringen, die hij tussen 1999 en 2007 ook zelf regisseerde.
The Sopranosgeldt als kantelpunt in de televisieseriegeschiedenis; het begin van een heel andere manier van verhalen vertellen. De serie draait om eenunlikeablepersonage voor wie je als kijker toch veel gaat voelen, de angstige en opvliegende maffiabaas Tony Soprano, die moeite heeft zijn misdaadbedrijf en ook gezin draaiende te houden, die in de eerste aflevering nota bene - gouden greep van David Chase - in therapie gaat terwijl hij eigenlijk niks wil prijsgeven.
Er valt heel veel waarderends over de serie te zeggen. Maar het fijne is nu juist dat dat in de frisse tweedelige documentaireWise Guynauwelijks gebeurt. De afgelopen jaren zijn er immers al minutieuze boeken en podcasts aanThe Sopranosgewijd, en in deze docu wordt gelukkig niet geprobeerd al die verhalen te bundelen of te overtreffen.Wise Guyvertelt hoofdzakelijk een wordingsgeschiedenis, en doet dat op aanstekelijke, toegankelijke wijze: er komen geen succes duidende experts voorbij, er wordt vooral in hoog tempo en toch gedetailleerd verteld hoe de serie ontstond.
David Chase (1945) is het middelpunt, die documentairmaker Alex Gibney geanimeerd te woord staat vanuit Tony Soprano's therapieruimte. Ook acteurs, producenten en zenderbazen van het in de jaren negentig nog nietige HBO vertellen, en geleidelijk ontstaat er een mooi beeld van hoeThe Sopranosvia toeval en doorzettingsvermogen ontstond: Chase deed al decennia klusjes in de filmwereld, maar pas bij deze serie vond hij zijn ware vorm. Zijn complexe, afwijzende moeder vormde de basis voor Tony Soprano's moeder. Hun Italiaanse achtergronden kwamen overeen. Chase's bewondering voor Bruce Springsteen-gitarist Steven Van Zandt spoorde hem ertoe aan om hem te strikken voor zijn eerste filmrol ooit - het legendarische bijpersonage Silvio was geboren.
Zulke levendige anekdotes worden ingekleurd met scènes uit de serie zelf, die onverwoestbaar sterk zijn. Ook bevatWise Guyboeiende, nooit eerder vertoonde fragmenten:casting tapesillustreren hoe de acteurs werden getoetst en hoe de eerste ideeën werden geconcretiseerd, en tegen het einde van de documentaire staat een ontroerend moment centraal. Het is de uitvaart van hoofdrolspeler James Gandolfini, die met Tony Soprano de rol van zijn leven speelde en die in 2010 overleed aan een hartaanval. Tijdens de afscheidsceremonie hield David Chase een toespraak waarin hij beschrijft dat hij Tony tijdens een warme draaidag helemaalin characterzag zitten, op een klapstoeltje.'I knew then that I was in the right place.'Oftewel: hij wist het al, nog voor de wereld het te zien kreeg. Hij wist dat hij iets heel speciaals aan het maken was. En de documentaireWise Guylaat precies zien hoe dat ging.
Thomas Heerma van Voss
Wise Guyis nu te zien via HBO Max
HBO Max | Alex Gibney en David Chase in Wise Guy