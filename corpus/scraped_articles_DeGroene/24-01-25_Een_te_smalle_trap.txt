Een te smalle trap

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
25 januari 2024
In Katherine MansfieldsPuur gelukgaat het vooral om zelfbedrog. Haar kleine oeuvre was het enige schrijfwerk waarop Virginia Woolf naar eigen zeggen ooit jaloers was.
Toen de 34-jarige schrijverKatherine Mansfield in 1923 aan tbc ten onder ging, schreef ze aan haar geliefde: 'Je hebt niet veel fantasie nodig om Tsjechov op zijn sterfbed te zien liggen, terwijl hij denkt: ik heb nooit echt een kans gehad. Ergens moet iets fout zijn gelopen.'
Hierover zijn de kenners het eens: Mansfield had het over zichzelf. Zij, een Engelse schrijver die geboren werd in Nieuw-Zeeland, koesterde het idee dat ze nog maar net begonnen was. Dat ze binnenkort meer greep zou krijgen op haar werk, op haar leven. Ze kwakkelde al jaren met haar gezondheid. Intussen publiceerde ze korte verhalen die soms werden geprezen, maar haar oeuvre bleef vooralsnog klein en haar ambitie was groter dan haar succes. Vlak na Mansfields overlijden noteerde Virginia Woolf in haar dagboek: 'Ik was jaloers op haar schrijfwerk. Het enige schrijfwerk waarop ik ooit jaloers ben geweest.'
Dat zinnetje prijkt nu op de heruitgave van de verhalenbundelPuur geluk,in een fraaie nieuwe vertaling van Barbara de Lange. En het valt te begrijpen dat Woolf haar zo bewonderde: de twee waren niet alleen bevriend, hun literatuur was ook nadrukkelijk verwant. Bij het lezen vanPuur geluk,dat oorspronkelijk in 1920 verscheen, dacht ik meermaals: dit had Woolf ook kunnen schrijven, zo precies, zo slim, zo eenzaam, met zoveel gevoel voor sfeer en nipt onderdrukt ongeluk. Bij Woolf was het ritme misschien belangrijker, en bij Mansfield de plot - in dat kader keek Mansfield op tegen Tsjechov, hoe en met welke details die verhalen opbouwde. Dat maakt dat sterfbed ook zo schrijnend: haar hele oeuvre leek daarin na te galmen, inclusief de literaire held en de rode draad van veel van haar werk, dat hardnekkige idee dat het allemaal niet goed is gegaan.
Zoals in het verhaalDe dag van de heer Reginald Peacock,waarin een kleinburgerlijke muziekleraar centraal staat. Continu stoort hij zich aan zijn geduldige, duidelijk liefdevolle vrouw, zelfs aan de manier waarop ze hem 's ochtends wakker maakt. Even later noemt hij 'niets fataler' voor een kunstenaar dan een huwelijk - het soort onderkoeld grappige zin dat Tsjechov ook had kunnen schrijven - en plots blijkt zijn aversie een verkapt zelfverwijt: nu doceert hij enkel weinig getalenteerde tieners, dag in dag uit.
Ook in de dertien andere, veelal meer subtiele verhalen inPuur gelukschuift Mansfield nauwkeurig en empathisch figuren naar voren die een bestaan in zijn gekukeld waar ze nooit actief voor hebben gekozen. Twee ex-geliefden die elkaar na jaren weer zien, een man wiens vrouw plots hulpbehoevend ziek wordt, eenjufdie twee jonge kinderen naar bed brengt omdat de ouders iets aan het vieren zijn en dan treffen ze in de keuken plots een ravage aan: wat is daar gebeurd, ruzie, geweld? Als in het lijvige openingsverhaalPreludeeen echtpaar de stad verlaat voor een nieuw, ruimer huis, maakt een terloopse mededeling al duidelijk dat het geluk ook daar niet op hen ligt te wachten: 'De trap was te smal om arm in arm naar boven te lopen.' Het knappe is: er wordt nergens gezwolgen, er is geen sprake van geëtaleerd lijden, het meeste gebeurt onderhuids. Deze verhalen vragen aandacht, geduld soms ook: Mansfield schrijft minutieus en levendig, de personages zijn veelvuldig in beweging, ze reizen, wandelen, verhuizen, mijmeren en het kan pagina's duren voordat duidelijk is waar iemand last van heeft. Ook doordat Mansfield graag van toon wisselt: af en toe is het niet helemaal helder waar iemands herinnering ophoudt en de fantasie begint. En wie iets nu eigenlijk registreert.
Welbeschouwd gaat het in dit proza niet om geluk of het gebrek daaraan, het gaat om bedrog, van anderen en vooral van jezelf. Voortdurend proberen deze figuren hun tegenslag al dan niet bewust te verhullen, wat goed duidelijk wordt door Mansfields gehussel in de chronologie en de vele perspectiefwisselingen, ook binnen de verhalen zelf: de personages doen hun best en lijken zich ook wel te redden, maar als je eenmaal in hun gedachtewereld afdaalt, blijkt hoe weinig de realiteit zich schikt naar hun verlangens.
In dat verhaalPreludeduurt het vijftig pagina's voor de vrouw over haar nieuwe bestaan, met haar gezin in die keurige, afgelegen villa, een onomwonden brief schrijft: 'Het is een saai leven. Moeder is natuurlijk helemaal weg van dit huis, maar ja, als ik zo oud ben als mijn moeder zal ik ook wel tevreden zijn met in de zon zitten en peultjes doppen in een kom. Maar dat ben ik niet, niet, niet.' Vlak daarop sust ze zichzelf al: nee, dit meende ze toch ook niet helemaal - de brief blijft onverstuurd. Indringend is ook het rauwrealistischeEen film(oorspronkelijke titel:Pictures),waarin een dromerige aspirant-operazanger nergens geld kan verdienen en hongerig door een koud, ongastvrij Londen doolt, en ten slotte afglijdt naar de prostitutie.
Soms zijn het barstjes en soms scheuren waarmee Mansfield de façade van haar personages doorbreekt. Dat mondt niet alleen uit in tegenslag, daarvoor zijn de verhalen te gelaagd en gevoelig - de titel van de bundel is gelukkig niet ironisch bedoeld, maar slaat op een gemoeds toestand waar alle personages naar hunkeren, en die soms, ineens, gevonden wordt. Ook daar zal Virginia Woolf vatbaar voor zijn geweest en met de nodige bewondering naar hebben gekeken: hoe in Mansfields kleine oeuvre heel af en toe en heel geloofwaardig, uit het niets, een staat van volmaaktheid wordt bereikt, bijvoorbeeld als een suïcidaal personage plotseling zo'n 'hemelse gelukzaligheid' bereikt 'zo groot dat hij wel eeuwig wilde leven'.
In het titelverhaal loopt de hoofdpersoon op straat en wordt 'opeens overvallen door een gevoel van geluk - puur geluk', en stelt zich de ontroerende vraag wat daarmee te doen, een vraag die indirect wellicht ook over Mansfields schrijven gaat. 'Ach, kun je dat dan helemaal niet tot uiting brengen zonder in kennelijke staat van dronkenschap te verkeren?'
De dingen gebeuren onderhuids, er wordt niet gezwolgen
Granger / Bridgeman Images | Met barstjes en scheuren doorbreekt Katherine Mansfield de façade van haar personages KATHERINE MANSFIELD Puur geluk Vertaald door Barbara de Lange. Athenaeum-Polak & Van Gennep, 192 blz.