Schieten op fictie Holland Festival Christiane Jatahy

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
16 mei 2024
Theatermaker Christiane Jatahy , dit jaarassociate artistvan het Holland Festival, opent het festival metHamlet.Haar werk is een katapult: met stenen van werkelijkheid mikt ze op huichelachtige systemen.
Het is maar net welk belangje toekent aan jaren. Christiane Jatahy werd geboren in 1968. Dat klinkt als het grote revolutiejaar, 1968, het jaar waarin de instituties werden aangevallen, waarin progressieve studenten de generatie boven hen wakker schudden. In feite was het een jaar van conservatisme.Plus ça change...Studenten trokken de straatstenen uit de grond in de veronderstelling het strand aan te treffen, maar ze troffen de stugge klei van de behoudende burgermaatschappij aan.
In Brazilië, Jatahy's geboorteland, was het erger dan dat. In dat jaar voerde de militaire regering van president Artur da Costa e Silva de beruchte 'AI-5'-grondwetswijziging door. In de praktijk zeiden deze amendementen: houd je mond. Wijk niet af van de lijn van de regering. Maak geen kritische kunst, schrijf geen moeilijke boeken, stel geen vragen. Wie zijn mond opendoet hoeft geen burgerrechten aan zijn zijde te verwachten. Wel marteling, willekeurige vervolging, staatsgeweld.
Raar dus om de kinderen die in de jaren na AI-5 opgroeiden de 'Coca-Cola-generatie' te noemen. Zelfs als je Coca-Cola niet direct associeert met bekokstoofde vrijheid-blijheid-commercials, associeer je het toch met het vrije Westen, met een open markt, met kosmopolitisme. Het zijn immers altijd internationale filmsterren en voetballers die je op tv cola proberen te verkopen.
Maar dat is precies de crux, legde theatermaker Jatahy uit in een interview ter ere van haar aanstaandeassociate artist-schap op het Holland Festival van dit seizoen. Kinderen die in de jaren zeventig opgroeiden merkten niks van het militaire geweld, van de verdwijningen, van de martelingen. Dat werd allemaal vakkundig buiten beeld gehouden. Wat de dictatuur de kinderen wel voorhield was dat ze in een land leefden dat precies op de VS leek. Zelfde cultuur. Iedereen dronk cola in Brazilië, net als in de VS. Toch? Pas toen in de jaren tachtig de economische crisis kwam en het regime ineentuimelde, drong er tot de Coca-Cola-generatie een andere waarheid door. Met de komst van de democratie, in 1985, werd ineens duidelijk in wat voor een fictietoestand Jatahy's generatie had geleefd. Het leverde een soort beginselverklaring op voor het werk van Christiane Jatahy, of liever: een doelwit. De systemen waarin we leven zijn ficties, opgetuigde verhalen, door macht of gewoonte in stand gehouden. Ze zegt: 'Ik vergelijk mijn manier van werken met het gebruik van een katapult,estilinguein het Braziliaans-Portugees. De realiteit is de steen die wordt afgeschoten. Fictie is het doel waar ik met mijn katapult op mik. Als de steen het doel raakt, wordt de werkelijkheid diep in het verhaal geschoten.'
Het probleem met ficties, zegt ze in andere interviews, is dat ze zo goed uitkomen. Ze maken een rond verhaal, een afgesloten verhaal, waarin alle problemen zijn opgelost. Dit is wat ze leerde van president Jair Bolsonaro, op wie in 2018 tot haar schrik 55 procent van haar Brazilië stemde. 55 procent koos voor een verhaal als een keurslijf: 'De grootste ambitie is iedereen in hetzelfde keurslijf te dwingen en te houden. Alles wat vervolgens niet aan dat keurslijf beantwoordt, kan per definitie worden bestraft. Daarom is het kerngezin zo'n aantrekkelijk idee voor het fascisme. Het creëert een agenda, een duidelijke normatieve structuur die op haar beurt regels en wetten dicteert.'
Een uit elkaar gevallenen opnieuw in elkaar gezet kerngezin staat centraal in een van Jatahy's grote voorstellingen op het Holland Festival. Het is de familie Hamlet. Koning, koning, prins; stiefvader, moeder, en ontketende zoon. Het is het stuk, zei Jatahy eens, dat op haar lag te wachten vanaf het moment dat ze begon te regisseren.
Hamletis een geval apart. Dat was het voor
Shakespeare al. Hij kon nooit ophouden metHamlet. Zijn leven lang bleef hij eraan puzzelen, schaven, dingen toevoegen. De tekst groeide en groeide. We weten niet precies waar het stuk begon, we weten ook niet waar het zou hebben opgehouden. Letterkundigen vermoeden dat er eenUr-Hamletbestond, een stuk met een soortgelijke plot dat werd opgevoerd tien jaar voordat Shakespeare zijnHamletschreef. Er zijn ook letterkundigen die menen dat Shakespeare die Ur-Hamlet zelf schreef. Anderen betwijfelen of het bestond. In ieder geval zouHamletzijn geënt op Thomas KydsThe Spanish Tragedy,waarmee Kyd het genre 'wraaktragedie' uitvond (plot: iedereen vermoordt iedereen), maar tegelijk is Shakespeare's prins Hamlet zozeer een twijfelende, treuzelende wreker dat hij in feite het hele concept van wraak ondermijnt.
Alsnog vermoordt iedereen iedereen.
T.S. Eliot noemdeHamletooit een 'artistieke mislukking', deels uit iconoclastische motieven, deels omdat het ook zo is: iconisch als het is wordt het stuk zelden in zijn geheel opgevoerd. Het bevat bijna vierduizend regels tekst, waarvan sommige zo iconisch zijn dat je ze als acteur bijna niet uit je strot krijgt. Richard Burton, die meer dan een jaar van zijn leven de Deense prins speelde, vertelde dat hij'to be or not to be'haatte, omdat de hele zaal de zin meesprak, alsof ze met een liedje meezongen. In de versie die Benedict Cumberbatch speelde, in 2015, begon het stuk maar meteen met 'to be or not to be', al was het maar om dat gedeelte achter de rug te hebben zodat het publiek zich daarna ontspannen op het stuk kon richten.
Tegelijk past dat. Het personage Hamlet is meer dan het toneelstukHamlet.In zijn studieShakespeare: The Invention of the Human(1998) schreef de eminente letterkundige Harold Bloom dat Hamlet in het verkeerde toneelstuk zit. Daar staat tegenover dat hij in geen ander toneelstuk te herplaatsen is, zo u wilt. 'De grote schurken - Iago, Edmund, MacBeth - zouden vernietigd worden door Hamlets briljante spot.' Voor de liefdesstukken zou hij te sceptisch zijn, voor de grote tragiek te charismatisch. Zelfs het hof van Elsinore is'too small a mousetrap to catch Hamlet',te provinciaal, te simpel, maar zelfs wanneer Hamlet in het stuk wordt weggestuurd, keert hij naar Elsinore terug, om te doden en gedood te worden.
Het punt is natuurlijk dat Hamlet weet dat hij zal doden en gedood zal worden. Hij is zich ervan bewust dat hij een rol speelt - allereerst als rouwende zoon die zogenaamd zijn verstand verliest, daarnaast als wreker die weet dat dood dood zaait, ook die van hemzelf. Daar is niets meta-fictioneels aan, schrijft Bloom terecht, het is eerder transcendent. Hij kent zijn lot.
Christiane Jatahy'sHamlet: In the Folds of Timeheeft ook iets transcendents, al duurt het even voordat we daar aankomen. Allereerst is er het begin: we zien de Deense koningin Gertrud met haar nieuwe echtgenoot, Claudius, de broer van haar gestorven man, vrolijk in hun fraaie appartement. Feestje, muziek, dansen, rinkelende glazen. Het is verbluffend gemaakt: een doorzichtig doek hangt voor het podium, alsof de spelers zich achter een voile bevinden. Op dat scherm worden levensgroot feestende, dansende mensen geprojecteerd, waardoor je in de zaal je ogen uitkijkt: welke spelers zijn echt en welke geprojecteerd?
Later, als het feestje uitdooft en die grauwe pijnspons van een Hamlet het podium opeist, wordt op die voile de geest van zijn vermoorde vader geprojecteerd, eerst levensgroot, dan groter, grootst. Alsof de geest die zijn zoon een wraakmissie opdraagt de hele hemel in beslag neemt.
Hamlet wordt gespeeld door Clotilde Hesme - een vrouw. Revolutionair is dat niet, zoveel mannenrollen zijn inmiddels door vrouwen gespeeld. Het voegt wel toe dat de grip die de nieuwe koning en stiefvader op zijn ontspoorde Hamlet heeft ineens nog geforceerder aanvoelt, patriarchaler.
Sowieso voelt die dominantie die Claudius probeert uit te oefenen extra geforceerd, omdat Jatahy haar spelers heel naturel houdt, heel menselijk, aards, zou je bijna zeggen. Meer dan een hofhouding zie je een familie, ze zitten in de keuken, koken een ei, schenken een glas in, spelen een bordspel, zingen schaamteloos met de radio mee. Ja, Gertrud heeft Hamlets vader verraden, maar ze is Hamlets moeder, ze zijn gek op elkaar, al vrezen ze elkaar.
Het transcendente zit erin dat de familie van Hamlet, en de vrienden Rosencrantz en Guildenstern, acteerspelletjes spelen. Ze dagen elkaar uit om toneelteksten voor te dragen, zoals ze al zingend elkaar uitdagen popsterren te imiteren. Bij Jatahy voelt dat aan als meer dan louter het beroemde toneelstuk-in-het-toneelstuk; ze voelen zichzelf onecht, ze voelen hoe ze gedwongen worden bepaalde rollen te spelen - die van rouwend kind, hekserige moeder, dominante stiefmoeder of gedoemd-te-sterven-meisje.
Dat laatste is natuurlijk Ophelia, normaal gesproken de potentiële bruid die zichzelf verdrinkt nadat ze zich afgewezen voelt door de ongrijpbare Hamlet. Deze Ophelia spreekt Portugees - ze wordt gespeeld door Isabel Abreu - en deze Ophelia verzet zich uitgesproken tegen haar verhaallijn. Waarom moet ze nou weer dood om een wispelturige man? Waarom is ze niet meer dan dat?
In het Odéon-Théâtre de l'Europe in Parijs, waar het stuk te zien was voordat het op het Holland Festival komt, was dit het moment dat het publiek onrustig op de stoel begon te verzitten. Het stuk sloeg om. Het is alsof de rollen interveniëren in en op het toneelstuk.
Alsof ze zeggen: waarom is dit mijn verhaallijn? Waarom moet het meisje altijd doodgaan? Waarom kunnen we niet loskomen van wraak en geweld? Waarom moet elk ego bevestigd worden?
Het meest typischeaan het werk van Christiane Jatahy, zei decorontwerper en lichtkunstenaar Thomas Walgrave in de Holland Festival-podcast vanDe Groene,is dat het altijd oproept tot directe actie.
Er is geen mooie poëtische metafoor die tot het einde wordt volgehouden, nee, er wordt iets uitgesproken. Zoals de personages inHamletdie zich gaandeweg verzetten tegen hun status als personage.
Hoe direct die statements kunnen zijn, kun je bijvoorbeeld zien door tweeJulia'snaast elkaar te houden. ita speelde kortgeleden nog August StrindbergsJulia,met een ongrijpbare, wispelturige Eefje Paddenburg als de verwende, beschadigde en beschadigende freule Julie, die haar chauffeur Jan bedriegt en manipuleert terwijl hij haar duidelijk aanbidt. Jan werd gespeeld door Minne Koole - ook heel sterk. De hang-up van gastregisseur Rebecca Frecknall was klasse, of nog preciezer: geld. Julie heeft het, en kan dromen van een ander leven. Jan heeft het niet, en kan dromen beter vergeten. Als Jan vervolgens ontdekt dat Julie's vermogen ook niet zomaar toegankelijk is, slaan de rollen om en neemt de dreiging van geweld toe.
In Jatahy's adaptatie van het stuk draaideJulia- indertijd in 2013 te zien op het Noorderzonfestival - om etniciteit. Julie was wit, haar chauffeur zwart. Wegkijken was er niet bij, een spel wie de macht heeft was het ook niet. In een land als Brazilië is het altijd duidelijk wie van de twee de macht heeft - de witte Julia. Dus om het stuk meer diepte te geven dan die zwart-wittegenstelling vulde ze haar bronmateriaal aan met het Brazilië van toen - door in haar tekst frases te verwerken die echte Jans en Julia's hadden gezegd. Voor ze het stuk schreef was ze gaan praten met jonge Brazilianen die Jan of Julia hadden kunnen zijn. Een jonge vrouw wier vader was gedood door de militaire politie die huishoudt in de favela's, een vluchteling uit Congo, een van de medeorganisatoren van de grote demonstraties tegen de overheid die vlak voor het WK voetval van 2014 plaatsvonden.
Dit is weer die katapult - de echte verhalen van de Julia's worden het fictieverhaal van Strindberg ingeschoten.
De Vlaming Walgrave woont en werkt al jaren met Christiane Jatahy in Rio. Ze heeft een typische manier van doen als ze in haar creatieve proces zit, vertelde hij: ze praat heel veel. 'Het is niet per se de bedoeling dat je iets terugzegt', zei Walgrave lachend, 'al probeer ik het soms wel.' Ze praat heel veel en als ze lang genoeg heeft gepraat trekt ze zich terug en schrijft ze vliegensvlug het stuk.
Daarmee is dat stuk nog niet af, want dat is het eigenlijk nooit. Ook dat is typisch voor Jatahy, zegt Walgrave: ze reageert op kritiek, ziet het als een manier om haar stuk opnieuw tegen het licht te houden. Nadat het weken in het OdéonThéâtre stond, riep ze op de allerlaatste zaterdagmiddag de cast nog bij elkaar voor een extra repetitie, om kleine wijzigingen aan te brengen. Dat is niet perfectionisme, eerder het omgekeerde; het stuk moet liever niet twee keer op rij exact hetzelfde gespeeld worden.
De afgelopen jaren waren Walgrave en Jatahy vaker buiten Brazilië dan erbinnen. Jatahy regisseerde veel in Europa, nam hier enkele grote toneelprijzen in ontvangt. Het voordeel was dat ze leerde het land als buitenstaander te zien. Onder Bolsonaro was het de rigueur om kunst te maken in Brazilië. Veel overheidssubsidie is er al niet; veel geld komt van particuliere en commerciële instellingen. Maar die letten goed op hoe de wind waait, durven weinig steun te geven als de overheid zo nadrukkelijk campagne voert tegen kritische kunst. Dit is precies het enge van het fascisme, zei Jatahy een paar jaar terug in een interview in het Vlaamse cultuurhuis DeSingel. Het gaat niet alleen om de overheid, maar ook om de burgers: 'Het houdt niet op bij de vaststelling dat een overheid fascistisch is. Wat volgt, is dat het fascisme zijn weg vindt naar het menselijke gedrag en schade aanricht... Bolsonaro heeft het fascisme niet gisteren uitgevonden. Ik heb altijd gedacht dat het fascisme een afschrikwekkend masker zou dragen. Maar nee, het geeft ons een gezicht. Het leeft onder familie, vrienden, kennissen.'
Als vanzelfsprekend stopte Jatahy het kwaad dan ook in haar veelgeprezen voorstellingEntre chien et loup(2021), waarin ze Lars von TriersDogville(2003) verwerkte. De jonge vrouw Grace komt naar een onbekend dorp en wordt daar als vreemdeling misbruikt en uitgebuit. Jatahy liet haar Grace en haar kwaadaardige of opportunistische dorpsbewoners plaatsnemen tussen het publiek. Ze stonden niet los op het podium, veilig afgescheiden. Het publiek werd fysiek het boze dorp ingetrokken, medeaansprakelijk gehouden.
Waar Christiane Jatahy eigenlijk naar streeft is wat ze in verschillende interviews 'het derde domein' noemt. Ze legt dit de ene keer net iets anders uit dan een volgende keer, maar het heeft met tijd en plaats te maken. Allereerst lopen er twee tijden door elkaar heen; de eerste tijd is duidelijk het heden. Het spel van de acteurs, de regie, de muziek, alles gebeurt nu. Daarnaast projecteert ze video-opnames, zoals de voile inHamlet:die zijn al gemaakt, verbeelden dus het verleden, zoals haar toneelstukken vaak ook op oudere bestaande stukken zijn gebaseerd. Doordat het verleden zo nadrukkelijk meespeelt in het heden ontstaat er iets wat geen van beide is, iets wat ertussenin valt, wat de figureren erop wijst dat ze in een rol zitten, dat ze beïnvloed worden, dat er een fictie plaatsvindt. Het derde domein klinkt kortom precies als iets van die Coca-Cola-generatie: de wereld wijzen op zijn ficties.
Het probleem met ficties is dat ze zo goed uitkomen. Ze maken een afgesloten verhaal
...