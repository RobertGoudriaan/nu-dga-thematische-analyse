Rust in een wereld vol fucking noise Uitgever Lee Brackstone

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
29 september 2022
Volgens Lee Brackstone zijn muziek en literatuur de stemmen van de tegencultuur. Hij richtte zijn eigen uitgeverij op, vermoemd naar een nummer van Jefferson Airplaine. 'We moeten gemeenschappen creëren, mythes vormen.'
Voordat muziek enliteratuur ter sprake komen, gaat het interview met Lee Brackstone over voetbal. De Britse uitgever blijkt een grote fan van West Ham United te zijn, een clubliefde die hij van zijn vader heeft geërfd. 'In mijn jongere jaren stond ik bij een thuiswedstrijd het liefst op dechicken run',zegt hij, refererend aan de tribune op Upton Park met de fanatiekste fans, 'maar sinds ze naar het nieuwe stadion zijn verhuisd ga ik niet meer. Te groot, te onpersoonlijk, te commercieel.'
Aanleiding van het korte voetbalgesprek is het speldje van de door hem opgerichte uitgeverij, dat hij me bij het instappen van de lift in de handen drukt. Een zon met een oog in bordeauxrood met daaronder, in het blauw, de woorden 'White Rabbit'. 'Dat zijn de kleuren van West Ham', verduidelijkt hij voor de zekerheid. Naast het speldje geeft Brackstone het jongste boek dat hij heeft uitgegeven.Industry of Magic & Lightvan David Keenan, een occulte thriller van een Schotse muzikant en schrijver die voorheen een platenwinkel had.
Met deze achtergrond - muziek en literatuur - is Keenan begin november de ideale gast op Crossing Border. Brackstone zelf is al sinds de eeuwwisseling aanwezig op het Haagse festival, eerst als redacteur van Faber Social, een tak van de Londense uitgeverij Faber & Faber, en sinds drie jaar namens White Rabbit, dat onderdeel uitmaakt van Hachette. 'Faber Social zou niet hebben voortbestaan zonder Crossing Border. Sterker, zonder hun inspirerende avontuurlijke programmering zou ik niet de uitgever zijn die ik nu ben.'
De uitgever die Brackstone nu is, loopt als een wervelwind over de burelen, gelegen aan de noordoever van de Theems nabij Blackfriars. 'Zullen we op het dak gaan zitten?' klinkt het uitnodigend. Het dakterras biedt een panorama over de Britse hoofdstad, met de koepel van St Paul's, het strenge beton van de Barbican en de schoorsteen van wat nu Tate Modern is. Alleen het geronk van een cirkelende politiehelikopter verstoort de rust op zeven hoog.
Het is enkele uren voordat het lichaam van koningin Elizabeth in een rouwstoet van Buckingham Palace naar Westminster Hall wordt gebracht. 'Mijn landgenoten lijden aan een collectieve zenuwinzinking. Het is geen verrassing. Al een decennium zoekt men naar houvast. We hebben alles weggegeven, zeker ook met de Brexit. Nu is ook de koningin er niet meer. De komende tijd zal interessant zijn, en beangstigend.'
'Voor mij', voegt hij er aan toe, 'is er gelukkig nog muziek en literatuur, als de stemmen van de tegencultuur.' Die liefde gaat terug naar zijn jeugd in een stadje net onder Middlesbrough, op de heidegronden van Noord-Yorkshire. Hij stamt uit een mijnwerkersgeslacht, maar zijn ouders waren onderwijzers. 'Mijn vader verzamelde platen van soul- en blues-artiesten. Jimmy Wells. B.B. King. Albert King. Bob Dylan ook. Toen ik tien was nam hij me voor het eerst mee naar een concert. In Newcaste City Hall zag ik Stevie Ray Vaughan spelen. Dat maakte een onuitwisbare indruk.'
Van zijn moeder, een docent Engels, kreeg de jonge Lee de liefde voor het geschreven woord mee. 'Kinderboeken las ik amper. Het eerste boek waarvan ik me kan herinneren het te hebben gelezen isAlice in Wonderland. Deze welhaast psychedelische ervaring zou van grote invloed op me zijn. Mijn grote liefde was evenwel poëzie. Ik wilde dichter worden, maar de gedichten die ik schreef, nee, dat was niet al te best... Daar moet je talent voor hebben.'
Na zijn eindexamen ging Brackstonein Manchester studeren. 'Voor mij waren er in die stad twee universiteiten. De gewone, waar ik Amerikaanse literatuur studeerde, en de Hacienda, de nachtclub. Het was 1991 en dat was midden in een muzikale glorietijd.Madchester.De acidhouse-revolutie was in volle gang, en je had The Stone Roses en de
Happy Mondays. Als scholier was ik een bewonderaar geworden van die andere grote bands uit Manchester: Joy Division en The Smiths.'
Tijdens zijn studie raakte Brackstone bevangen door de twee grote muziekschrijvers van die tijd. De Engelsman Jon Savage, een autoriteit op het gebied van de punkcultuur, en zijn Amerikaanse collega Greil Marcus die metLipstick Traceseen standaardwerk schreef over de popcultuur in de twintigste eeuw. Halverwege de jaren negentig ging Brackstone naar Londen, waar bij een baan kreeg bij uitgevershuis Jonathan Cape. Daar werkte hij samen met de Schotse schrijvers Irvine Welsh en Alan Warner, die metMorvern Callareen literaire prijs won.
Brackstone stapte over naar Faber, waar hij de eer kreeg om met dichters als Seamus Heany, Harold Pinter en Ted Hughes te werken. 'Van Hughes kreeg ik de taak om zijn bloemlezing van Britse poëzie te redigeren. Een kwart van de honderd gedichten bleken sonnetten van Shakespeare te zijn. Ik zei: "Ted, er is meer dan Shakespeare." Hij was het ermee eens. Achteraf gezien dacht ik: waar haalde ik het lef vandaan? Dit was een grootheid over wie ik vijf jaar eerder examenvragen had beantwoord. Als jongeman koester je geen vrees.'
Het was het begin van een samenwerking die eindigde met de dood van de dichter. 'Het leerde me dat je open moet zijn en moet laten zien dat je om het werk geeft. Je moet vragen durven stellen aan de allergrootsten en niet bang zijn een spiegel voor te houden. Het scheelde dat Hughes en ik allebei uit Yorkshire komen, een graafschap waar directheid niet wordt geschuwd.'
Op zijn dertigste bracht BrackstoneVernon God Littleuit, de debuutroman waarmee de Australiër DBC Pierre de Man Booker Prize zou winnen. 'Het was een sensationeel en zeer rebels boek. Dat een boek waarin zeker vierhonderd keer het f-woord viel een prijs kreeg, was zeker toen wonderbaarlijk. Al voordat bekend werd dat Pierre een prijs zou krijgen had Louis Behre van Crossing Border aangeraden hem uit te nodigen. Ik wist het.Louis loves a rogue!'Met Crossing Border heeft Brackstone al twee decennia een speciale verhouding. 'Louis heeft intuïtief aangevoeld dat er een democratische ruimte moet zijn waar muziek en literatuur samen komen, waar mythes worden gecreëerd, waar een gemeenschap ontstaat. Tijdens zijn eerste Crossing Border zaten Irvine Welsh en Jeanette Winterson aan een tafel in de ene tent, en een nog onbekende schrijver uit Schotland met Nick Cave in een andere. Louis' zoon Michel zet dat nu door.'
Bij Faber waren de grenzen tussen muziek en literatuur al opgezocht toen de legendarische baas Lord Evans voormalig Who-zanger Pete Townshend had binnengehaald, met het idee om de conservatieve uitgeverij op te schudden. 'Hij kon er drie dagen per week werken, een prachtig en liefdadig gebaar omdat hij kampte met drugs- en alcoholproblemen. Townshend haalde de jonge popjournalist Paul Morley binnen en Hanif Kureishi, die doorbrak metSammy and Rosie Get Laid.Hij gaf ookEngland's Dreamingvan Jon Savage uit.'
Brackstone ging naar New York,om tijdelijk bij de uitgever Farrar, Straus and Giroux te werken. Ondertussen was de niche die Townshend had gecreëerd na het vertrek van de zanger verwaarloosd. 'Ik kreeg de kans om het onder de titel Faber Social een nieuw leven in te blazen. Een droom kwam uit. De ruggengraat zou mijn eigen smaak zijn, en die is breed. We trokken Pulp-zanger Jarvis Cocker aan als gastredacteur, een beminnelijke en wat excentrieke man. Fijn was ook de samenwerking met Neil Tennant van The Pet Shop Boys. Gevraagd om zijn memoires op papier te zetten, kwam hij aan met zijn netjes op rij gezette songteksten.'
Met bijzondere genegenheid spreekt hij over het uit Duitsland afkomstige'cosmic music'.Kraftwerk. Faust. Neu. 'Een heerlijk boek vond ikAll Gates Open: The Story of Can,over de experimentele rockband Can. Deze Duitse band verwierp alle conventies, zoals de Amerikaanse dichters dat hadden gedaan in de jaren twintig en later in de jaren vijftig en zestig. Bij de Duitsers speelde het oorlogsverleden mee. "We hebben geen vaders", zo bracht Kraftwerk-zanger Ralf Hütter het onder woorden.' Goede herinneringen koestert Brackstone aan zijn reizen naar Nederland, bijvoorbeeld de keer dat hij toevallig met Thurston Moore in de Eurostar zat, de gitarist van Sonic Youth. 'Ik had memoires uitgegeven van zijn ex-vrouw en bandgenoot Kim Gordon, die niet zo aardig over hem was. Hij was echter vriendelijk en gaf kaarten voor een concert in Paradiso.Proper legend.'Op een van de festivals had hij ook een ontmoeting met Marieke Lucas Rijneveld. 'Je merkte aan alles dat het hier ging om een bijzondere auteur, zowel aan werk als persoon.'
Hij kocht de rechten aanThe Discomfort of Evening. Het bleek een afscheidscadeau te zijn. Hoewel hij gelukkig was bij Faber, besloot hij drie jaar geleden dat het tijd was voor een nieuw avontuur. 'Ik zat er 23 jaar en 23 is in mijn beleving een mystiek en belangrijk getal. Ben je bekend met de astrologie van de illuminati? Daar heb ik in mijn Faber-tijd een mooi boek over uitgegeven van klf, een esoterische band die ook wel bekendstaat als de Justified Ancients of Mu Mu, of the Jams.'
Op de naam White Rabbit kwam Brackstone toen hij met zijn kinderen bij de Chinees stond te wachten. 'Het is een knipoog naar Grace Slick, die het gelijknamige nummer opvoerde met Jefferson Airplane. Afgelopen jaren ben ik me meer gaan richten op vrouwelijke artiesten. De geschiedenis van de rockmuziek is voor het overgrote, onevenredige deel geschreven door mannen. Daarom ben ik blij metThis Woman's Work,een bundel met essays van vrouwen uit de popmuziek. De titel verwijst naar een nummer van Kate Bush.'
Hij vertelt dat over de hoogtijdagen van de rockmuziek wel zo'n beetje alles geschreven is, net zoals gitaarmuziek weinig nieuwe inzichten meer brengt. 'In zijn boekLightning Strikingschreef de Amerikaanse gitarist Lenny Kaye dat het gouden rocktijdperk in 1956 begon en in 1994 eindigde met de dood van Kurt Cobain. Grunge was de laatste grote innovatie. In ieder geval lijkt de tijd van supergroepen voorbij te zijn, zeker waar het gaat om samen platen opnemen in de studio. De underground-scene is echter springlevend, zeker op het gebied van elektronische muziek en ambient. Naar eennew ageysoort ambient gaat mijn interesse uit. Het biedt rust in een wereld volfucking noise. Het interessante is dat veel jongere vrouwen in deze genres actief zijn. Zelf ben ik onder de indruk van Elizabeth Bernholz, die bekend is onder haar artiestennaam Gazelle Twin.'
Een groot probleem voor aankomende musici, zeker in Londen, is het gebrek aan optreedruimte. 'Daarom ben ik zo blij met The Social. Deze club in Fitzrovia is onlosmakelijk verbonden met The Chemical Brothers, die hier in hun begindagen voor een handjevol toeschouwers speelden. Eerder dit jaar hebben we met White Rabbit hier ons eerste eigen festival gehouden, gemodelleerd naar Crossing Border. Louis en Michel waren uiteraard aanwezig en ook de Nederlandse ambassadeur kwam een praatje houden. Uitgeven is meer dan een kaft om een boek doen, net zoals een platenlabel meer moet doen dan een muziek opnemen. We moeten gemeenschappen creëren, mythes vormen. Je moet als uitgever een evangelist zijn.'
'De geschiedenis van de rockmuziek is voor een onevenredig deel geschreven door mannen'
Paul Bergen / Crossing Border | Lee Brackstone interviewt zanger en auteur Bobby Gillespie op Crossing Border 2021