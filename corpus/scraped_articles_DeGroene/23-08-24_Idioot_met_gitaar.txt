Idioot met gitaar

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
24 augustus 2023
POPMUZIEK Oliver Anthony
Het beeld. Een man, rond de dertig, staat in een grote tuin. Hij heeft een rode baard en houdt zijn akoestische gitaar vast. Enkele honden liggen rond zijn voeten. Zó ontspannen dat je meteen weet: zíjn honden. De man zet in:'I've been sellin' my soul, workin' all day/ Overtime hours for bullshit pay/ So I can sit out here and waste my life away.'Het doet denken aan Springsteen in zijn Nebraska-tijd, maar dan met een flinke scheut meer country, ook vanwege die snik in zijn stem. Die stem is krachtig en slaat soms een beetje over.
Dan zingt hij:'I wish politicians would look out for miners/ And not just minors on an island somewhere/ Lord, we got folks in the street, ain't got nothin' to eat/ And the obese milkin' welfare.'Retoriek en binnenrijm hand in hand, die combinatie metminersen de verwijzing naar deminorsop het beruchte eiland van misbruikmiljardair Jeffrey Epstein. De opmaat naar de conclusie, tevens het refrein:'Livin' in the new world/ With an old soul/ These rich men north of Richmond/ Lord knows they all just wanna have total control.'Ten noorden van Richmond ligt immers: Washington.
Twee weken geleden verscheen dit nummer op YouTube. De man blijkt de voormalige fabrieksarbeider Oliver Anthony, die met zijn honden in Farmville woont. De clip is in die twee weken bijna dertig miljoen keer bekeken. Maar de impact laat zich het best samenvatten in de beelden van zijn optreden op een festivalterrein in North Carolina met wapperende Amerikaanse vlaggen en grote barbecues. Anthony speelt er voor een publiek dat in verschijning én in enthousiasme lijkt op dat bij de rally's van Donald Trump, maar dan jonger. Ze zingen het nummer woord voor woord zó hard mee dat het wel een volkslied lijkt. En precies dat lijkt Oliver Anthony te hebben geschreven: het alternatieve Amerikaanse volkslied van deze tijd, voor de witte Amerikaan die na zijn nummers'USA!'scandeert, maar zich in de steek gelaten voelt. Door God en vaderland, dus opent Anthony zijn optreden met voorlezen uit de bijbel.
Hij wordt bewierookt door podcast-macho Joe Rogan, ingelijfd door rechts, en bijna heilig verklaard nu hij een platencontract van acht miljoen dollar heeft afgewezen. In een verklaring zegt hij overdonderd te zijn door de tienduizenden berichten van mensen die kampen met depressies, verslavingen en angsten. Hij zegt niet geïnteresseerd te zijn in een leven als stadionartiest. Het enige wat hij wil zijn: 'Gewoon een idioot met een gitaar.' De andere nummers die hij heeft uitgebracht klinken als een rauwe kruising tussen Woodie Guthrie en Hank Williams. Onder een YouTube-filmpje spreekt een fan hem bemoedigend toe.'Stay true to yourself, brother. You may not like it, but you're the voice of the working class right now.'
Leon Verdonschot
Nu te beluisteren
radiowv / YouTube | Oliver Anthony