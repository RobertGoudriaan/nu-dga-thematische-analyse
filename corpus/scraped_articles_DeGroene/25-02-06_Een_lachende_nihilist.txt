Een lachende nihilist

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
6 februari 2025
NEDERPOP Meindert Talma & Rick de Leeuw
Meindert Talma wijdde al eens een album aan socialist Domela Nieuwenhuis en aan dammer Jannes van der Wal. Talma's afkeer van grote woorden, zijn feilloze gevoel voor de uitzonderlijkheid van het alledaagse en zijn droge dictie leenden zich uitstekend voor het biografische lied. Zijn nieuwe albumGezinsverbijsteringis weliswaar geen (concept)album over één icoon, maar de inspiratie van veel nummers is wel terug te voeren tot één persoon. Van Jan Heddema, een spil in de Groningse muzikantenscene (overleden in 2002) en striptekenaar Peter Pontiac (overleden in 2015) tot opper-absurdist Gummbah.
Fraai blijft hoe bij Talma zijn nummers zich vormen naar hun onderwerp.Tennissen met mijn vriendingaat over precies wat de titel belooft (bij club TIOL: Tennis Is Ons Leven) en is dus vrolijk van levenslust,De ballade van Jan Heddemawordt steeds verdrietiger,Peter Pontiacklinkt als rock 'n roll ('Als ik de pen oppak, voelt het alsof ik een gitaar omhang').Gummbahklinkt hoekig in de coupletten en rond in het refrein. De tekst zou een Gummbah-tekening kunnen zijn: 'Als ik een dikke vrouw zie/ Krijg ik meteen veel zin in het maken van een nieuwe tekening/ Met slanke vrouwen heb ik dat nooit echt, trouwens/ Gelukkig wonen in Tilburg weinig slanke vrouwen.'
In dezelfde maand als het nieuwe album van Talma verscheen ook dat van een ander eigenzinnig Nederpop-icoon: Rick de Leeuw. Net als Talma liet De Leeuw zich voor zijn nieuwe nummers inspireren door kunst en kunstenaars. En net als inGummbahenPeter Pontiacdoor bééldende kunst.Het is toch je kindis een zwierig levenslied, dichter ook dan De Leeuw ooit bij een schlager is gekomen. Het werkt geweldig, omdat De Leeuw niet de snik inzet waar iedereen zich in dat genre van bedient, maar vanwege de timing: hij zingt graag om de muziek heen, en dat laat zijn wals, naast lekker schmieren in de koortjes, ook fijn waggelen. Het kind uit de tekst is Johannes, uit het zeventiende-eeuwse schilderijOnthoofding van Johannes de Dopervan barokschilder Erasmus Quellinus II.
En zo zingt De Leeuw zichzelf met hoorbaar plezier een volledige kunstcollectie door, waarbij net als bij Talma de stijl de kunst volgt. Ziet hij een klein geel boekje op tafel liggen op het schilderijHet wachtenvan Gustave van de Woestyne (1925), dan schrijft en zingt De Leeuw korte zinnen over de liefde; de mogelijke aantekeningen van de wegkijkende vrouw op het doek. Op momenten klinkt De Leeuw als de ex-zanger van de Tröckener Kecks, op andere als een man die daar letterlijk eeuwen vandaan staat. Zoals er 33 jaar zit tussenHet komt nooit meer goedvan de Kecks en nuHet komt allemaal goed.
Leon Verdonschot
Meindert Talma -Gezinsverbijstering(Excelsior) en Rick de Leeuw -Het komt allemaal goed(Concerto Records)