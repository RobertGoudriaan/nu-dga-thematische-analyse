Het poppenhuis en de poppenspeler Film Het beloofde meisjesland van Sofia Coppola

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
21 december 2023
De films van Sofia Coppola worden bevolkt door meisjes die verlangen, verdwalen en verwelken als bloemen. Daar voegt ze nu een nieuw meisje aan toe: Priscilla Presley.
Is er iets meisjesachtiger dan rozegelakte teennagels? Is er iets meisjesachtiger dan een slaapkamer vol met knuffels, kaarsen, flesjes parfum? Landerig hangen meisjes op bed, haar draaiend om hun vingers, plukkend aan elkaar. In schoolschriften vormen krulletters jongensnamen, worden potloodportretten omlijst met hartjes. Is er iets esthetischer dan meisjesverdriet? Achter een raam verschijnt een hartvormig gezichtje. De lichten van buiten geven haar sproetjes, een schaduw versluiert haar gezicht. Of we zien haar in bad, eenzaam en passief. De wereld beweegt en zij staat stil. Dit is het beloofde meisjesland van Sofia Coppola, de filmmaker die meisjes laat rondlopen in poppenhuizen. In werelden opgetrokken uit pasteltinten bekijken meisjes met porseleinen gezichten zichzelf in de spiegel, houden ze hun hoofd scheef als ze een selfie maken. Ze vervelen zich op hun tienerkamer of verlangen naar de levens van celebrity's.Ze verdwalen in de weelde van Los Angeles of tussen de lichtreclames van Tokio.
InMarie Antoinette(2006) laat Sofia Coppola de beroemdste vrouwelijke monarch van het Westen dwalen door de gangen van Versailles, als het kind dat ze eigenlijk was. InThe Bling Ring(2013) zijn het Amerikaanse tieners die zich laten verleiden door roem en rijkdom, in het Hollywood van de jaren nul.Lost in Translation(2003) enSomewhere(2010) spelen zich af in hotels, respectievelijk Park Hyatt in Tokio en Chateau Marmont aan Sunset Bouvelard, terwijlThe Beguiled(2017) zich afspeelt tijdens de Burgeroorlog, op een kostschool in het Amerikaanse Zuiden.On the Rocks(2020) gaat, net alsSomewhere,over een vader-dochterrelatie, enLick the Star(1998), de korte film waarmee Coppola debuteerde, over giftige meisjesvriendschappen op een middelbare school.
InThe Virgin Suicides(1999), Coppola's verfilming van Jeffrey Eugenides' roman, zetten de zusjes Lisbon zich af tegen hun streng religieuze ouders, in de Amerikaanse suburbs van de vroege jaren zeventig. Wanneer de meisjes worden opgesloten in huis, en hun buurjongens met verrekijkers toekijken hoe ze wegkwijnen achter de ramen, verandert het huis metwhite picket fencedaadwerkelijk in een levensgroot poppenhuis, en de levenslust van de zusjes in een groot meisjesverdriet. De meisjes van Coppola verlangen, verdwalen en verwelken als bloemen. Aan haar leger vansad girlsvoegt ze metPriscillanog een meisje toe - de tienerbruid van de beroemdsteheartthrobter wereld.
Veertien is Priscilla als haar wordt gevraagd of ze Elvis wil ontmoeten. Ja, zegt het meisje, dat wil ze wel. InPriscilla,gebaseerd op Priscilla Presleys memoires, ziet ze eruit als een kind. Gespeeld door Cailee Spaeny is ze mooi en breekbaar, draagt ze haar haar in het hoge kapsel dat hoort bij de late jaren vijftig. Haar hakken zijn haar iets te groot. Als ze met een auto naar Elvis wordt gebracht loopt ze er niet op maar sloft ze ermee. Hoe moeten we Elvis, die zo respectvol met haar omgaat, interpreteren? Hoe moeten we hun relatie zien? Coppola toont Priscilla's leven in diffuus licht en zachte kleuren, alsof ze zich bevindt in een droom. En datishet ook natuurlijk - alle meisjes uit haar klas dromen ervan om uitgekozen te worden door de man naar wie heel de wereld verlangt. Voor Priscilla wordt de droom werkelijkheid. Elvis haalt haar weg uit haar leven vol regels en restricties en introduceert haar in een wereld vol vuurwerk en casino's. Maar wanneer Priscilla definitief naar Graceland verhuist, ontdekt ze dat tienermeisjes wel alles weten van de fantasie, maar nagenoeg niets van de realiteit.
Het is niet moeilijk om de filmsvan Sofia Coppola te herleiden tot haar biografie. De uitzonderingspositie en de isolatie, de imposante vader en het luxeleven - ze spelen zowel een rol in haar films als in haar leven. Sofia wordt in 1971 geboren, op het moment dat haar vader, Francis Ford Coppola,The Godfather(1972) aan het opnemen is. Daarmee heeft Sofia meteen haar eerste cameo te pakken: zij is de baby tijdens de beroemde doopscène. Maar alsThe
Godfathereen ongekende hit blijkt, betekent de film nog iets anders: roem voor Francis Ford en rijkdom voor het gezin, dat naast Francis Ford en Sofia uit moeder Eleanor en zoons Roman en Gio bestaat. Dus groeit Sofia op in een wereld vol privileges, en niet alleen in materiële zin.
Francis Ford neemt zijn gezin naar zijn filmsets en betrekt zijn kinderen bij het proces. Als zesjarige loopt Sofia rond op de Filipijnse set vanApocalypse Now(1979), zich verwonderend over de helikopters. Tien jaar later schrijft ze mee aan het scenario van haar vaders korte filmLife Without Zoë(1989), waarvoor ze ook - en dit vindt de zestienjarige Sofia zelf veel interessanter - de kleding uitzoekt. Daarnaast blijft ze acteren, meestal in de films van Francis Ford en altijd op zijn verzoek. Maar ze geeft er de brui aan nadat haar rol in de derdeGodfather-film (1990) wordt afgemaakt door de pers. Ze wilde toch nooit actrice worden, zegt ze later.
In de vroege jaren negentig studeert Sofia Coppola aan de kunstacademie. Eerst probeert ze het als schilder, daarna als fotograaf. Ze maakt haar studie niet af. Net als haar vader omringt ze zich met kunstenaars - muzikanten, modeontwerpers, filmmakers. Ze werkt als model en speelt in videoclips. Met een vriendin maakt ze een serie voor Comedy Central, met een andere richt ze Milkfed op, een Japans modelabel. In 1994 wordt Coppola'girl-of-the-moment'genoemd inW Magazine -maar klinkt er ontzag door in hun vaststelling dat 'it girl' Sofia een modeontwerper van zichzelf heeft gemaakt, of dedain? InLick the Starwordt er gefluisterd in schoolgangen en inMarie Antoinetteaan het Franse hof. InPriscillawordt er gefluisterd over het meisje dat aan het daten is met Elvis Presley. Ook over Coppola is er altijd gefluisterd. Ook zij heeft altijd in een poppenhuis geleefd, blootgesteld aan de blik van het publiek. Eind twintig is ze als ze zich eindelijk gewonnen geeft en zich wijdt aan het vak dat zo voor de hand lag: dat van filmmaker.
'She was the dilettante daughter of a Hollywood legend'staat er in dikke witte letters onder een foto van Sofia Coppola.'Whoever thought she would become one of America's most promising directors?'Het is 2003. Coppola's tweede lange film,Lost in Translation,staat op het punt van verschijnen alsThe New York Times Magazineeen profiel van haar publiceert, geschreven door Lynn Hirschberg. De kop luidt: 'Coppola II'. Dat ze zo blij was met het artikel, schrijft Coppola achteraf inArchive,haar pas verschenencoffee table book.Toch is het vervreemdend om, twintig jaar later, het stuk te lezen.'At 32',schrijft Hirschberg,'she seems younger: she's slight and
girlish, and her manner is almost dreamy, as if she were not fully awake.'Ze omschrijft Coppola als 'smal', zelfs als 'fragiel'. De vrienden en collega's die ze interviewt, vertellen dat ze Coppola willen 'beschermen', dat dat het gevoel is dat ze bij hen losmaakt. Zelfs Francis Ford lijkt zijn dochter te onderschatten. Aan Hirschberg vertelt Soﬁa dat toen hij langskwam op de set vanThe Virgin Suicideshij haar aanraadde om luider 'actie!' te roepen,'more from your diaphragm'.
Hoe zou je Soﬁa Coppola anders kunnen omschrijven dan alsgirlishenpetite?Je kunt haar smaakvol, cool en ﬁjngevoelig noemen. Elegant,straightforwarden nauwkeurig. Het zijn precies de woorden die ook van toepassing zijn op haar ﬁlms. Net als Coppola's kledingstijl, een cool soortminimal chic,zijn haar ﬁlms licht, zacht enclean. Maar een regisseur, zo dachten we twintig jaar geleden, hoort robuust te zijn. Hij heeft een luide stem en hij heeft brede schouders. Dat hij een bullebak is, vinden we niet erg. We hadden niet anders verwacht. Een regisseur, zo denken we in veel gevallen nog steeds, is eenhij. Is het misogyn om een vrouwelijke ﬁlmmaker fragiel te noemen? Om een vrouw van in de dertig te omschrijven als een meisje?
InArchivestaat een foto van Soﬁa Coppola op de set vanThe Virgin Suicides.In een lange rode glitterjurk zit ze achter de camera, een hoge split laat haar benen bloot. Onder de foto schrijft ze dat ze er destijds een punt van maakte om er vrouwelijk uit te zien, hoe onpraktisch dat soms ook was. Deze regisseur heeft geen brede schouders, maar smalle. Ze schreeuwt niet, maar overlegt zachtjes. Deze regisseurisook meisjesachtig - maar maakt dat haar fragiel?
Je kunt meisjesachtigheid vierenof veroordelen - maar je kunt er ook in zwelgen. Op internet bevindt zich een beloofd meisjesland dat verder strekt dan Coppola's ﬁlms, maar dat er wel mee is verbonden. Dit universum wordt gebouwd door meisjes zelf, in onlinecommunities.Hier delen ze favoriete outﬁts, screenshots van lievelingsﬁlms en ervaringen van hun meisjezijn. Ze delen fragmenten uitLolitaen songteksten van Lana Del Rey. Ze schetsen de meisjeswereld waarin ze zich graag zouden bewegen, vol meisjesromantiek en meisjesverdriet.
Het is in dit beloofde meisjesland dat we screenshots vinden van Coppola's sad girls - opgesloten achter ramen, verveeld in slaapkamers,prettyin bad. Coppola, schreef Emily Yoshida afgelopen november inThe New York Times, 'had an enormous inﬂuence on the iconography of feminine melancholy - as much as Martin Scorsese has had on the language of male insecurity and rage'.Wat de meisjes in Coppola's protagonisten herkennen, is hun passiviteit. Op selﬁes poseren ze lijdzaam, want ook het internet is een poppenhuis. In haar essay, getiteldSoﬁa Coppola and All the Sad Girls,schrijft Yoshida wat er zo aantrekkelijk is aan een Coppola-protagonist: ze is'intoxicatingly inert'.
Achttien is Priscilla als ze haar ouderlijk huis verlaat. Haar ouders blijven achter in Duitsland, op de legerbasis waar haar stiefvader is gestationeerd, en Priscilla trekt in bij Elvis op zijn landgoed in Memphis, Tennessee. Ze gaat naar school, maar maakt geen vrienden. Ze wil een bijbaan, maar Elvis verbiedt het haar. Ze moet altijd voor hem beschikbaar zijn, al is hij zelf nooit thuis. Als ze hem aanspreekt op een aﬀaire, noemt hij haar veeleisend en agressief. Hij zegt:'I need you to lighten up.'Zelf gooit hij een stoel naar haar hoofd.
Hoe moeten we hem interpreteren? Hoe moeten we hun relatie zien? Coppola is genuanceerd. Ze maakt van Elvis niet zozeer een bruut als wel een groot kind. Hij is dol op Priscilla - maar de Priscilla van wie hij houdt is het schattige, seksloze kind dat ze was toen ze elkaar ontmoetten en niet de vrouw die ze inmiddels is. Heel precies schetst Coppola een relatie die misschien niet wordt getekend door misbruik of mishandeling, die niet zozeer gewelddadig is, maar wel in alle opzichten ongelijkwaardig. Het is een relatie waarin zij alles te verliezen heeft, en hij helemaal niets, waarin hij centraal staat en zij in dienst van hem.
Zoals zoveel van de personages van Soﬁa Coppola, schrijft Emily Yoshida inThe New York Times,is Priscilla'not built to be a girl who makes things happen. She's built to be a girl whom things happen to'.Coppola zelf omschrijft ze op soortgelijke wijze: als iemand die stilstaat en nadenkt, in plaats van worstelt en zweet. Als de Heilige Maagd die onbevlekt ontvangt. Wat Coppola gemeen heeft met haar protagonisten, schrijft Yoshida, is de neiging om zich ergens van te onthouden, om ietsniette doen. Wie het heeft over de ﬁlms van Soﬁa Coppola heeft het ontegenzeggelijk over passiviteit.
Wie zoekt naar symbolen stuit onherroepelijk op dat poppenhuis. Versailles is een poppenhuis, Chateau Marmont ook. InThe Bling Ringzit een lang shot van een villa die vrijwel geheel bestaat uit ramen. De hoofdpersonages bewegen zich achter het glas terwijl ze het huis beroven. Er zijn de huizen in de suburbs, de lokalen van de highschool, er is het hotel in Tokio. Aan al die poppenhuizen voegt Coppola nu Graceland toe, waar Priscilla Presley zo verdrietig verschijnt achter de ramen. Maar wat als het poppenhuis méér is dan een etalage van vrouwelijke passiviteit? Er is nog iets anders waar het poppenhuis symbool voor staat, en dat is controle. Coppola lijkt helemaal niet op haar protagonisten. Ze bestookte acteur Bill Murray net zo lang met telefoontjes en berichten tot hij ja zei tegen de hoofdrol inLost in Translation. Ze zorgde ervoor dat ze mocht ﬁlmen in Versailles. Ze schoot een oeuvre bij elkaar waarin ze zich even nieuwsgierig toont naar de ander als naar zichzelf. Coppola loopt niet rond in een poppenhuis, nee, ze geeft het vorm en richt het in. Ze is de poppenspeler.
De meisjes uit de ﬁlms van Coppola,schrijft Emily Yoshida inThe New York Times,staan stil. En inderdaad, we zien het met eigen ogen. Het stuk is geïllustreerd met beelden uit haar ﬁlms, daarop zien we ze liggen, zitten, staren, zwijgen. 'Bedwelmend passief' zijn ze volgens Yoshida - van het soort dat niets doet en alles overkomt. Maar een ﬁlm bestaat niet alleen uit beelden, hij bestaat ook uit plot. InPriscillazien we hoe het meisje ruzie maakt met haar ouders. We zien hoe ze oﬀers maakt, eenzaamheid doorstaat, roddels verdraagt. Ze is niet passief, ze is juist vastberaden. Ze is niet naïef, ze is gewoon jong. Ze verheerlijkt haar verdriet niet, ze is simpelweg verdrietig.
Net als zoveel meisjes is haar wijsgemaakt dat een huwelijk het hoogste goed is, dat een man het waard is om alles voor in te zetten: je ambitie, je inventiviteit, je wilskracht. Coppola's ﬁlms gaan niet over sad girls of pastelkleuren, ze gaan over de onderdrukking van vrouwen. Dit type onderdrukking is niet gewelddadig maar geïnternaliseerd, het gaat over ideeën in plaats van over wetten. Het zit in de verhalen die we elkaar vertellen - verhalen waarin meisjes fragiel zijn en regisseurs altijd eenhij,waarin mannen centraal staan en vrouwen in dienst van hem.
Het ontbreekt de hedendaagse sad girl niet zozeer aan zeggenschap, schrijft Yoshida, als wel aan verandering.'Real change, spiritual change, not just a costume change.'Aan het einde vanPriscillazien we het meisje gaan. In haar auto verlaat ze Graceland, niet één keer kijkt ze om. En dan? Wat doet ze dan? Coppola is het ongetwijfeld met Yoshida eens - hetisook tijd voor verandering,echteverandering. Maar daar gaan haar ﬁlms niet over. Ze schetst geen droomwereld, ze gebruikt de droomwereld om iets te zeggen over de realiteit. In haar poppenhuis lopen meisjes in rondjes. Het meisjesland is prachtig, maar het is geen utopie.
En toch gunt Coppola ons aan het einde vanPriscillaeen glimp van hoe het zou kunnen zijn. Terwijl Priscilla wegrijdt, horen we Dolly PartonsI Will Always Love Youop de soundtrack. De tekst gaat over stilstand - het meisje in bad, het gezichtje achter het raam. De wereld beweegt en zij staat stil. Maar het verhaal áchter het liedje gaat over verandering. Elvis wilde Partons nummer zo graag opnemen, maar Parton verkocht hem nooit de rechten. Ze verkocht ze wel aanPriscilla.
Priscillais te zien vanaf 4 januari enThe Virgin Suicidesvanaf 28 december. Soﬁa Coppola's boekArchive(Mack Books) is nu te koop