De bergen overtreffen Klassieke muziek Requiem for Nature

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
8 juni 2023
Het Holland Festival brengt de première van Tan DunsRequiem for Nature,ode aan de aarde en een klaagzang over haar verwoesting door de mens. In de gecomponeerde muziek begint zich een serieuze eco-golf af te tekenen.
Requiem for Naturevan Tan Dun voor koor, solisten en orkest sluit aan bij een reeks recente composities over de klimaatcatastrofe, vanThe Five Elementsvan Tim Kliphuis totSilent Earthvoor koor en orkest van de Zweedse Karin Rehnqvist. Het engagement is terug in de hedendaagse muziek, die zoekend naar haar wezen misschien te lang narcistisch in de spiegel staarde. 'Wij moeten over klimaatverandering praten', zegt Rehnqvist in een interview. Het schokt haar 'dat mensen nog altijd onbekommerd vliegen en vlees eten'. 'We moeten onze levenswijze veranderen.'
In deNRClas ik afgelopen maand hoe de natuur de mens de ogen opent. Je ontwikkelt een gevoel van verbondenheid, verklaarde Riyan van den Born, universitair hoofddocent sociaal-ecologische interacties aan de Radboud Universiteit Nijmegen. Hoe dan, en waarmee? Het antwoord blijft vaag. Geeft niet. Ik weet wat het is. Ik woon in de natuur. Die heeft mijn leven veranderd. Hoe weet ik niet. Maar ik snap waarom voor kunstenaars de klimaatcrisis een bron van zorg is. Hun paradijs staat onder druk. Daar moet muziek iets mee. Die komt in verzet.
De ecokunst maakt school.Op 17 juni speelt het New European Ensemble op het strand van Scheveningen nieuw werk van Kate Moore over de stijgende zeespiegel en van John Luther AdamsThere is No One Not Even the Windover, ik citeer de online tekst, 'de nietigheid van de mensen in de onmetelijkheid van de (Mexicaanse) woestijn'. Adams'Become Oceanging ook al over de zeespiegelstijging. De Indonesische componist Nursalim Yadi Anugerah wijdde een opera aan ontbossing. Voor de NTR Zaterdagmatinee verklankte Kliphuis in het tripelconcertPhoenix Rebornde utopie van 'een duurzame toekomst, waarin een herboren mensheid heeft geleerd om in harmonie met de aarde te leven'. In zijn monumentale ensemblestukinhabit_inhibitliet de Vlaamse componist Stefan Prins de klimaatdreiging met voorbedachten rade intimiderende vormen aannemen.
Logisch. Anders snapt geen mens hoe erg het is. Maar hoe doe je dat, dreiging voelbaar maken? Prins laat de ernst van het probleem fysiek door merg en been gaan. Kerstin Perski's tekst voorSilent Earthdoet er niet moeilijk over; grote woorden. De aarde gaat kapot en dat is onze schuld. Het eerste deel schildert de dode wereld na de catastrofe die ons wacht, de leeggeviste zeeën. Het tweede deelWe, Who Once Wereis een schuldbekentenis namens de mensheid, in dialoog met de zwijgende aarde.'We are the ones who ignored your pains/ Let you suffer from our greed/ like spoiled children/ Blinded by your light/ Save yourself from us.'
Opvallend vaak, ook hier, appelleren zulke muzikale aanklachten aan het schuldgevoel. De natuur is goed en de mens slecht, hij heeft alles kapotgemaakt. Die pijn schreeuwt het al bij Michael Jackson van de daken in deEarth Song: What about crying whales?
(What about us?) We're ravaging the seas (What about us?) What about forest trails? (Ooh) Burnt despite our pleas (What about us?)
Het is allemaal goed bedoeld.Maar wat levert die bezorgdheid op? Dat 2000 concertbezoekers in het Concertgebouw na afloop allemaal aanmonsteren op een gewapend Greenpeace-schip? Welnee. Wel door fatsoen gelegitimeerde esthetica, gevoed door de begrijpelijke nostalgie van een hardnekkig terug-naar-de-natuur-idee. Terug naar de eenvoud van het land, naar de zachtheid die door asfalt, auto's, Shell en bulldozers werd platgewalst, terug naar die ongrijpbare maar voelbare verbondenheid met het goede. De rouw over de ondergang van de natuur past in een trend die misschien ook de new age omvat, vercommercialiseerde heimwee die natuur als bakermat van rust omarmt met zachte, pijnloos lieve noten - zie de mateloos populaire Ludovico Einaudi, zie in Nederland Joep Beving. In de media zie je televisieprogramma's alsBinnenstebuitendit sentiment opdissen in een knusse ecohoogmis voor bekeerde stadjers, boeren en buitenlui die niet met smartphones maar met wortels en gezonde knollen zwaaien.Heile Welt.
Googelend opmusicennaturestuit ik op het YouTube-kanaal van Tim Janis uit Maine. Die gooide voor ons zieleheil10 Hours Relaxing Soothing Musicop het net en legt graag uit wat zijn publiek eraan kan hebben:'My music can help you find deep relaxation, relieve anxiety, and find piece.'Het is wat je verwacht, elektronische superkitsch met vogelgeluiden en sfeerbeelden. Zacht glijdt een zwaan door het water in het stukGolden Sunrise. Waarom het zo ontroerend is? Omdat het, kunst of kitsch, in de utopische bekoring van het happy end wil blijven. Mens verdwaald, natuur bedreigd, maar er is hoop; geloof, relax.
De natuur als bron van inspiratie en verlangen inspireert en beweegt componisten sinds Vivaldi'sVier jaargetijdenen BeethovensPastorale.Mahler schreef deDerde symfonie, DebussyLa meren Richard Strauss deAlpensinfonie;met pastorales en symfonische natuurimpressies kun je grachten dempen. Ook bij de klassieke reuzen stond 'natuur' lang voor het goede, het pure, het waarachtige. Bedreigend wordt hij voor het eerst in BeethovensPastorale,maar erger dan een storm met onweer wordt het niet. De bui trekt over en dan viert de muziek bevrijd defrohe und dankbare Gefühle nach dem Sturm. Bij Strauss en Mahler gaan de bergen dreigen, bij Wagner en Debussy de zeeën spoken. Daarna komen de al dan niet gestileerde vogelzangen in de oeuvres van de Franse meester Olivier Messiaen en de Fin Einojuhani Rautavaara. Maar altijd blijven de gecomponeerde beelden steken in het pittoreske of het monumentale, in een versimpeling van wat natuur echt is en muziek niet kan namaken. Ze staan haaks op elkaar. Muziek is geconstrueerde werkelijkheid, natuur de hele. Ik denk dat Schopenhauer daarop doelde toen hij schreef dat muziek niet moest afbeelden. Die verlaagt zichzelf bij de poging.
Mijn huis grenst aan water, meren, weiden, spiernaakt Hollands laagland, niks spectaculairs, wel vrij en open. Ik loop er veel en denk altijd: dat panorama kan geen kunst vangen.
Het land drukt niet, het ligt er maar zo'n beetje uitgestrekt te zijn, het vraagt je niet het overweldigend te vinden. Er is geen sturend element in de natuur dat je ervaring zit te richten of verhevigen, je krijgt het hele bouwpakket voor de verbeeldingskrachtat randomen wat je ermee doet is jouw zaak. Het geheim heet: bewegingsvrijheid. Daar zoek je echt naar als je op de vlucht slaat voor de destructieve overkill van de moderne wereld, want daar is de muziek al deel van. Voor die vrije ruimte moet je dus niet in het Concertgebouw maar buiten zijn. En daar moet, hoe bitter dat voor componisten ook mag klinken, het geluid uit voor de rust die de waarachtigste muziek je nooit zal geven. Muziek is onrust, spanning, kramp, constructie, zelfs in zijn meest verstilde vorm een zwakke schaduw van een echte stilte die nooit kunst kan worden.
Misschien is muziek in wezen tegennatuurlijk, en rouwen de eco-requiems van vandaag eigenlijk daarover. Waar de geest ingrijpt met constructie wordt kunst direct industrieel gereedschap voor de utopisch ambitieuzehomo faber.De kathedralen; ver boven alles uit stekend. De fuga; labyrintisch als een woud, maar dan tot in de hoogste graad geordend en dat is kunst geraden ook. Zij moet een wonder zijn. Er voert geen weg terug naar het bijna-niets van de verstilling. Of wel, maar dan krijg je Tim Janis of Einaudi. Een berg overtreffen gaat niet. Een zonsopgang verklanken wil niet. Er is geen betere zwaan dan een echte.
Maar Tan Dun strijdt niettegen de natuur, hij wil haar lange arm, en spreekbuis, en bewaker zijn.
Hij komt dus niet uit de hemel vallen, de wereldpremière van zijnRequiem for Naturedoor het Koninklijk Concertgebouworkest onder leiding van de componist. Zijn werk is doordrenkt van natuur. Eerder schreef hijPassacaglia: Secret of Wind and Birds(2015), met op smartphones afgespeelde vogelgeluiden. Of het slagwerkconcertThe Tears of Nature(2012), waarvan de titel terugkeert in het laatste deel van hetRequiem. Het concert had de drie jaargetijden kunnen heten. De drie delen hetenSummer, Autumn, Winter.Mooi hoor. In zijnWater Concerto for Water Percussion(1998) laat de componist het luidkeels druppelen. In zijn partituren maakt hij graag gebruik van natuurlijke materialen en klankbronnen als papier, stenen en waterschalen. Tan Dun komt van het Chinese platteland. Daar zong je een lied met ritmische begeleiding van een stuk aardewerk. 'Ik was omringd door rituele muziek. Niet Bach, niet Beethoven, niet Brahms.' Bij hem, bedoelt hij, is de verhouding tussen natuur en kunst een andere. Ze zijn ondeelbaar. Hij geeft je geen gestileerde natuur maar de echte, met de kunst als transportmiddel. Dat is althans de bedoeling. Maar het is niet de natuur. Het is de klank van zijn jeugd, gestileerde herinnering.
DeBuddha Passionwaaraan hij de materie voor zijnRequiemontleende klinkt als een toeristenvoorstelling van Chinese volksmuziek. Je hoort ook new age. Het sentiment wijst rechtstreeks naar de Einaudi-droom van een verloren harmonie. Tan wil natuur en klassieke muziek verenigen, oude en nieuwe. Maar in dePassacaglia, zijn ode aan het wonder der natuur, hoor je de culturen botsen. De orkestrale episoden klinken armzalig conventioneel, de op smartphones afgespeelde vogelgeluiden zijn een soort Nintendo-Messiaen, Chinese superkitsch. Dat is hetRequiemook, met de toevoeging dat de schmierende bedenker daar met zijn machtige gevoel voor drama wel heel goed in is. Al is de tekst helemaal Michael Jackson. Het openingsdeelConfessionlaat niets te raden. Een solist wendt zich met schuldbewust gebogen hoofd tot Moeder Aarde:'You invited me to visit Earth, your home/ I repaid your hospitality with destruction everywhere.'
De zonde staat weer op de kaart. Wrijft stemmig in de wond. Maar kan niets oplossen.
Holland Festival | Tan Dun, componist van Requiem for Nature