Boksster Davina Michel In de wereld

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
8 augustus 2024
Parijs- 'Wij staan allen achter Davina.' Aldus de tekst boven de foto van Davina Michel op grote billboards in Garges-lès-Gonesse, woonplaats van de olympische boksster. Een jaar geleden werd het gemeentehuis van deze Parijse voorstad in brand gestoken tijdens de rellen na de dood van Nahel M. door een politiekogel. De overheid dreigde met repressiemaatregelen, burgemeester Benoît Jimenez eiste in plaats daarvan steun voor de inwoners van een van de armste gemeenten van Frankrijk. Garges kreeg een van de bijna tweehonderd landelijkeFan-zonestoebedeeld waar de jeugd tijdens de Spelen gratis kan kennismaken met verschillende olympische disciplines en de wedstrijden op een groot beeldscherm worden vertoond. Toch blijft het wringen. Hoe is het mogelijk dat tijdens dit 'vrolijke wereldevenement' bewoners 'die op enkele kilometers afstand wonen van de wedstrijden' hier niet méér van kunnen profiteren, fulmineerde de burgervader onlangs in dagbladLe Monde.
Hoe dan ook moedigen de kinderen - ieder gefouilleerd door de beveiligingsmedewerkers bij de ingang van de Fan-zone op de plaatselijke atletiekbaan - via het enorme beeldscherm hun 26-jarigeboxeuseaan:'Allez! Allez! Allez Davina!'
'De troeven van Davina Michel?' Kysia Petroque, een van haar leerlingen bij de boksring, reageert prompt: 'Davina is ondanks tegenslagen doorgegaan.' Haar lerares, opgeleid door haar vader in Martinique, keerde na haar vestiging in Garges-lès-Gonesse wegens heimwee terug, raakte depressief, kwam dertig kilo aan, kreeg spijt en ging opnieuw de ring in. 'Ze was gemotiveerd, viel af en werd kampioen van Frankrijk', vertelt haar trainer Manuel Dos Santos telefonisch. 'Het zilver tijdens de EK in 2023 bracht haar naar de Spelen.'
Davina Michel zal haar Thaise tegenstandster met 5-0 en een gezwollen oog uitschakelen, maar na verlies van Cindy Djankeu Ngamba, die uitkomt voor het Vluchtelingenteam, is haar olympische droom - 'Ik ga voor goud!' - voorbij. Toch zal Michel doorgaan, dat is zeker.
President Macron moet ondanks zijn recente verkiezingsnederlaag ook door. Hij besloot op 2 augustus zijn werkvakantie, waarin hij op zoek moet naar een nieuwe premier, te onderbreken om de Franse atleten met hun recordaantal prijzen te feliciteren. Mogelijk heeft hij voormalig president Chirac in gedachten die zijn populariteit herwon nadat Frankrijk in 1998 wereldkampioen voetbal werd, zo wordt gespeculeerd. Hij hoopt mee te varen op de olympische golf van Franse euforie, trots en saamhorigheid.