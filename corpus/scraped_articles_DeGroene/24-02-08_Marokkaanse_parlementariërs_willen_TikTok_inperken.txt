Marokkaanse parlementariërs willen TikTok inperken

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
8 februari 2024
Rabat- Een algeheel TikTokverbod doordrukken in een land waar jongeren een groot gedeelte van de bevolking uitmaken is geen sinecure. Toch richt een commissie van het Marokkaanse parlement haar pijlen op het populaire platform.
Marokkaanse adolescenten kunnen zich geen leven zonder TikTok voorstellen. Ook zij doen vrolijk mee aan alledance challenges,maken make-upfilmpjes, halen flauwepranksuit en praten ongeremd over verliefdheid, seks en relaties. En sommige van die TikTok'ers zijn zo populair en rijk dat je gerust kunt spreken van beroemdheden. Heel onschuldig allemaal als je het door een westerse bril bekijkt. Maar het Marokkaanse koninkrijk is bij wet een islamitisch land waar zedelijke codes nog altijd strikt gelden. Dat wil niet zeggen dat het Noord-Afrikaanse land in de tijd is blijven hangen of dat helemaal niks mag. De autoriteiten vervolgen zeker niet elke misstap. Deze terughoudendheid laat veel ruimte over voor een progressieve subcultuur op het net.
De app is een virtueel liberaal eiland waar gebruikers zich nagenoeg ongehinderd door religieuze en culturele barrières kunnen uiten. Maar de ordehandhavers in Rabat zijn wel degelijk bereid om soms paal en perk te stellen aan gedrag dat ze ontoelaatbaar achten. Ruim anderhalf jaar geleden werd bijvoorbeeld de vlogster Fatiha Routini Al Yawmi met haar echtgenoot tot twee jaar cel veroordeeld voor het verspreiden van 'onsmakelijk wangedrag'. Hier ging het om een volwassen vrouw die toneelspeelde met haar man en net deed alsof ze zijn luiers verschoonde. Dat ging zelfs veel van haar trouwste fans te ver.
Dat nu seculiere partijen voor algemene beperkingen op de omstreden applicatie pleiten met het argument dat de jeugd verpest wordt door buitenlandse invloeden is een mijlpaal. Het is niet nieuw dat parlementsleden waarschuwen voor het gebruik van sociale media. Maar dat een minister gevraagd wordt om met een voorstel tot inperking te komen is een teken aan de wand. Tel hierbij op dat het debat zich niet beperkt tot het parlementsgebouw. Ook in podcasts en op datzelfde TikTok zijn er stemmen die roepen om meer regulering. Maar in hoeverre Marokko ook daadwerkelijk de eigen Generatie Z durft te trotseren is nog maar de vraag.