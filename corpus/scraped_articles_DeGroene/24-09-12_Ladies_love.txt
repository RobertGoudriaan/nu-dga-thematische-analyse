Ladies love

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
12 september 2024
HIPHOP LL Cool J
Wie zich in hiphop verdiept, kan LL Cool J onmogelijk negeren: al op zijn veertiende, in 1984, brak de New Yorkse rapper door. Hij bereikte een groot publiek met zijn mengeling vanno nonsense-straatverhalen en gladde, meer seksueel getinte nummers (die 'LL' in zijn naam staat voor'Ladies Like').Sindsdien: veel hits, veel albums - en de laatste jaren muzikaal gezien stilte. Hij werd weliswaar vaak geëerd, maar LL zelf kondigde zijn rap-pensioen aan en richtte zich op zijn acteercarrière, die goeddeels bestond uit zijn rol als detective in de populaire politieserieNCIS.
Nu is er dan tochThe Force. Zijn veertiende album, maar het eerste in elf jaar. En belangrijker: dit is een van de betere werken die hij ooit heeft gemaakt. Waar LL Cool J's muziek na de eeuwwisseling vaak nogal zwalkte en leek bedoeld om aansluiting te vinden bij jongeren, wordt hier op een heel prettige manier teruggekeerd naar het verleden. Niet overdreven nostalgisch, niet met nadrukkelijke knipogen of geforceerde gastartiesten, maar met een beproefd recept: stevige beats, geen zoete refreinen of nieuwe subgenres tussendoor, en wel een rapper die scherp zijn verhaal doet.
'Call it traditional hip-hop',zei de 54-jarige Q-Tip, frontman van A Tribe Called Quest, onlangs. Hij is degene dieThe Forcevolledig heeft geproduceerd, met veel oog voor detail en sfeer. Over Q-Tips fijne ondergrond van harde drums, stevige synthesizers en dikke bassen keert LL rappend terug in de achterbuurten, waar hij zojuist met een anonieme tegenstander heeft afgerekend:'I walk away slow as the people gather 'round/ Quick change of clothes, blend back in the crowd.'OpSaturday Night Specialdoceert hij in het refrein over straatcodes:'Always keep your word, always pay him back.'
Het zijn geen opzienbarende teksten, maar de toon is perfect getroffen, ook door Q-Tips zuivere producties. LL Cool J rapt scherp, met een duidelijke en ferme dictie. En hoewel hij nooit een artiest is geweest die vernieuwt met rijmschema's, lukt het hem hier wel om genoeg spanning op de nummers te zetten, mede doordat hij soms overschakelt naar zijn zachte kant - de straatvechter en de casanova verenigen zich nog altijd makkelijk. Ook fraai: het gedachte-experiment dat de basis vormt voor het sterkeThirty Decembers,waar hij schetst hoe de vroegere LL terugkeert in een fictieve wereld:'The whole world turned upside down while I was gone (...) and these kids don't even know who I am.'
Zelfs bij die laatste zin klinkt hij allerminst verbitterd of miskend. De rapper haalt opThe Forceniet uit naar mensen of trends, hij laat gewoonweg horen wat hij nog kan.
De laatste tijd verschijnen er veel albums van gedreven rappers die bijna een pensioengerechtigde leeftijd hebben. Maar LL Cool J blijft ook daarbij een uitzondering: veertig jaar meedoen en dan zo'n strakke plaat uitbrengen, dat heeft verder nog niemand voor elkaar gekregen.
Thomas Heerma van Voss
LL Cool J - The Force
Chris Parsons | LL Cool J