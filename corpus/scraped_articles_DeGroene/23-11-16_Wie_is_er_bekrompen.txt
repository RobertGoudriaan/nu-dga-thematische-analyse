Wie is er bekrompen?

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
16 november 2023
TELEVISIE Het land van Jan en Alleman
Geertjan Lassche: altijd prijs. Of het gaat om landelijke covid(Frontberichten),een toptrainer(Louis),jongeren in Espelo(Brommers kiek'n),Rouveen in de oorlog(Duutsers)- we komen op plekken waar we anders niet kwamen. Afkomstig uit gemeente Staphorst, had hij, lang voor de omgekeerde-vlaggeninsteek, aandacht voor landelijk leven - steeds met hoge documentaire-kwaliteit. Nu startHet land van Jan en Alleman,op zoek naar 'regionale diversiteit', om clichés over 'de provincie' te doorbreken. Deze keer niet onzichtbaar maar als interviewer en betrokkene in een 'autobiografische zoektocht'.
Aflevering één biedt portretten van vijf Oosterlingen (van Overijssels kop tot Duitse grens). Gewone bijzondere mensen, die soms stereotiepe verwachting beschamen. Het meest uit één stuk is orthodox-christelijke meestertimmerman-aannemer Klaas, die de linkse bende uit het Westen, die de God gegeven man-vrouwdeling ontkent, haat. Vooral als ze met hun camera's zondagse kerkgangers filmen als zeldzame diersoort (waar je je iets bij kunt voorstellen). Ook voorstelbaar, Gerianne, Twentse boerin die gelukkig was met het gezin tot uitbreiding van de veestapel (de bank waarschuwde niet maar stimuleerde juist) en nieuwe uitstootregels het bedrijf economisch onrendabel maakten, ze emigreerden naar Canada en heimwee hen daar de das om deed: remigratie. Kleine tragedie.
Verrassend is docent Yvonne die vastliep in het onderwijs, een sportschool begon samen met haar nieuwe liefde, meedoet aan 'de sterkste vrouw van Nederland' (we leren haar kennen als ze een vrachtwagen voortzeult) en wier genuanceerde denkbeelden over 'alles' de tegenpool van die brute kracht vormen. 'Jij altijd met je linkse hartje', zegt vriend-medekrachtpatser liefdevol plagend. Wijze vrouw.
Dan zanger Hendrik Jan ('fuck de Randstad') die ooit op de Pabo naar logopedie moest, maar besefte dat ze hem zo zijn taal wilden laten inruilen voor abn. Nu geeft hij jongeren op het mbo les, die (gaan) beseffen dat ze geen achterlijk boerentaaltje maar volwaardig Saksisch spreken. Waarin hij zingt. In hun Achterhoekse dorp wordt zijn vrouw op handen gedragen als draagmoeder voor homoseksuele dorpsgenoten. Wie is er bekrompen - het dorp of de neerbuigende westerling?
Lassche begint met Moat, jongerenwerker, die in zijn Marokkaans gemeubileerde woning rode kool met appeltjes bereidt, hartstochtelijk supporter van Marokko op het WK, en van FC Twente in de Eredivisie is. Die alles weet van Nederlandse en Twentse geschiedenis, maar vaststelt dat niemand ooit geïnteresseerd is in de achtergrond van migranten. Ik keek geboeid naar deze Lassche, die de kloof tussen stad en land beduidend kleiner vindt dan die tussen klassen; terwijl generaliserend 'land' geen recht doet aan geografische verschillen.
Over diversiteit gesproken: kijk vooral naar TeledocBrandmeesterover de ambitie de Mokumse brandweer van witte mannenbolwerk tot afspiegeling te maken. Portret van brandmeester Gerrie die mee moet, aan het eind van zijn carrière, maar veel verandering geen verbetering vindt. Tragische cultuurcrash.
Walter van der Kooi
Geertjan Lassche,Het land van Jan en Alleman,EO vanaf woensdag 15 november, NPO 2, 21.35 uur. Saskia Gubbels,Brandmeester,Human Teledoc, dinsdag 21 november, NPO 2, 22.30 uur