Het Italiaanse Stratego-spel op zee is begonnen Aan de grens

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
10 november 2022
De eerste internationaal duidelijk zichtbare zet van de Italiaanse regering van Giorgia Meloni hoeft geen verbazing te wekken. Natuurlijk de vluchtelingen en natuurlijk de ngo-boten op de Middellandse Zee. Het is het belangrijkste uithangbord van de fascistische identiteit van deze regering, en daarop zijn de stemmen ook voor een belangrijk deel vergaard.
Dus werden de Geo Barents (Artsen zonder Grenzen), de Humanity 1 (een ngo-organisatie onder Duitse vlag) en de Ocean Viking (onder Noorse vlag) ruim twee weken lang niet toegelaten tot een Italiaanse haven, terwijl Malta niet thuis gaf - zoals altijd - en ook Spanje, Portugal en Griekenland zich Oost-Indisch doof hielden. Aan boord van de drie ngo-schepen wachtten in totaal 985 vluchtelingen die via de Libische kust waren ontsnapt op zoek naar een veilige Europese haven. Na oneindig getraineer mochten er afgelopen zondag 751 mensen aan land in de haven van het Siciliaanse Catania, en 234 mensen niet. Over deze laatste groep gezonde, meerderjarige mannen worden spoedrechtszaken gevoerd bij verschillende Italiaanse rechtbanken.
Duidelijk is dat vluchtelingen van het Afrikaanse continent ook zonder de ngo-boten Italië weten te bereiken. Sinds de benoeming van de regering-Meloni op 22 oktober waren het er
9300, wat betekent dat de ngo-boten slechts een tiende van het totaal naar Italië brengen.
'Wij laten ons niet meer gijzelen door de buitenlandse ngo's, die routes, transporten en de hele migratiepolitiek op de Middellandse Zee denken te kunnen bepalen', zei Matteo Salvini, momenteel vice-premier en minister van Infrastructuur, maar vooral het anti-vluchtelingengezicht van deze regering-Meloni. Op Binnenlandse Zaken zit zijn rechterhand, Matteo Piantedosi, en ze zijn het gloeiend eens. Italië gaat zelf zijn grenzen bepalen, en die zijn wat betreft de opname van vluchtelingen van over zee al lang bereikt.
Het helpt ook niet dat keurige linkse Italiaanse kranten alsla Repubblicanog maar eens in herinnering brengen hoe weinig vluchtelingen Italië in wezen opneemt, in verhouding tot Duitsland (een kwart) en Frankrijk (een derde). Het probleem is dat Italië een zeer zwakke infrastructuur en een zwak sociaal vangnet kent. Het is er al niet voor de Italianen, laat staan voor wie van buiten komt met niets, en meestal eindigt op straat.
Het aantal in 2022 getelde doden en vermisten aan de buitengrenzen van Europa, volgens het Missing Migrants Project (IOM): 2735