Korset

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
9 januari 2025
FILM Nosferatu
Om mijzelf een plezier te doen ga ik voor de tweede keer naarNosferatu,laat op een zaterdagavond in de Bijlmer waar de film in de Imax draait. De enorme zaal is gevuld met mensen die zich tegoed doen aan bakken popcorn, bier en cola. De sfeer is opgewonden. Voor mij een lachend koppel. Hij pest haar door te dreigen haar in haar nek te kussen, nee, te bijten. Ik dacht: leuk, maar dit is niet de Dracula die je denkt te kennen. Even later is het raak, als in de openingsscène de jammerende stem klinkt van Lily-Rose Depp in de rol van Ellen Hutter, een jonge vrouw wanhopig hunkerend naar duistere erotiek. Het scherm is zwart, en een seconde later springt het monster als het ware de zaal in in eenjumpscaredie iedereen van zijn leven niet zal vergeten.
Robert EggersNosferatuis net als F.W. Murnau's origineel uit 1922 gebaseerd op Bram Stokers romanDracula,maar de namen in het verhaal zijn veranderd omdat men destijds niet de rechten voor een verfilming had. Zelfs een rechtszaak aangespannen door Stokers erfgenamen kon niet voorkomen dat kopieën van de film de wereld ingingen. Zo infecteerde de Dracula-mythe de mensheid voor het eerst op grote schaal, wat tot een eindeloze reeks films leidde met de vampier in allerlei gedaanten, van Béla Lugosi in de jaren dertig en Christopher Lee in de jaren zestig tot Klaus Kinski in de jaren zeventig en nu Bill Skarsgård.
Skarsgårds Graaf Orlok (Dracula) is een demon met een enorme snor en een uitgemergeld lichaam. Hij spreekt de uitgestorven Dacische taal, dialect van Dacië, het rijk uit de Oudheid dat later Roemenië werd. In schitterende beelden, haast in zwartwit en rijkelijk gevuld met mist en schaduwen, toont Eggers de graaf aanvankelijk nauwelijks. Hij is een idee, personificatie van infectie en de dood, vandaar dat hij kan veranderen in krioelende ratten die het Duitse stadje Wisborg overnemen waar Ellen (Mina Harker, in de roman) woont met haar verloofde Thomas (Nicholas Hoult).
Het is háár film, en Depp straalt in de rol. Ellens overgave aan de erotische kracht van Orlok is subversief. Wie is hier het monster: Orlok of de vrouw die de Victoriaanse seksuele moraal onderuithaalt door openlijk te zuchten naar kinky seks? Dit idee lééft, zie ookBabygirl,Halina Reijns fantastische ode aan de jaren tachtig-erotische thriller waarin Nicole Kidman net als Lily-Rose Depp alleen nog maar seks wil met een gevaarlijke, gestoorde man. Volgt bevrijding voor Kidman, Ellen moet in het korset.
Maar niets helpt, en voor we het in de Imax weten, kruipt de schaduw van Orloks magere vingers over Wisborg heen, richting Ellens slaapkamer. Heerlijk om dit collectief te ervaren, om mee te maken hoe geshockeerd de popcorn-liefhebbers na afloop zijn, die de beste Dracula ooit hebben gezien.
Gawie Keyser
Nu te zien