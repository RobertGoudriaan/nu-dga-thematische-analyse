Toekomstige president

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
7 september 2023
DOCUMENTAIRE The Trouble with KanYe
'I love you more than Kanye loves Kanye.'Op de laatste Valentijnsdag van mijn middelbareschooltijd kon ik dezememeop een kaartje opdragen aan diegene die ik het meeste liefhad. Bijna tien jaar geleden nog grappig, nu meelijwekkend. Als reactie op deze meme bracht Kanye (nu Ye) West een a capella nummer uit:I love Kanye. 'I hate the new Kanye, the bad mood Kanye/ The always rude Kanye, spaz in the news Kanye',rapt hij. 'See, I invented Kanye.'
In een tijd waarin rap en zwarte mannelijkheid worden gedomineerd door een gangster-imago begint Ye zijn muziekcarrière als artistiek buitenbeentje. Ye, een drop-out van de kunstacademie met een universitair docent als moeder, is tegendraads, expressief en gevoelig. In de jaren die volgen reïncarneert hij constant. Hij is niet alleen rapper maar, in zijn eigen woorden, 'de meest invloedrijke zwarte persoon in de wereld'. InThe Trouble with KanYezien we hoe de eens zo succesvolle rapper met 75 Grammy-nominaties totaal ontspoort. Hij draagt een White Lives Matter-T-shirt tijdens de Parijse Fashion Week, noemt slavernij een 'keuze' en ontkent de holocaust terwijl hij Hitler prijst tijdens een livestream. Dat zijn woorden gevolgen hebben is wat de documentaire constant benadrukt.
Zoals Ye's dure (vaak extravagante) schoenen ondanks alle contractbreuken populair blijven, gebeurt dat ook met zijn giftige ideeën. Zijn fans hoeven niet de paden van een eigenrabbit holete bewandelen om in aanraking te komen met steeds haatdragender, extremistischer gedachtegoed. Het bekijken van interviews met hun grootste idool - die flirt met alt-right fanatici als Nick Fuentes en die Donald Trump benaderde als running mate voor zijn presidentscampagne - leidt ze er rechtstreeks naartoe.
Ye is bloedserieus over zijn meest recente reïncarnatie. Zodra het publiek tijdens een persconferentie lacht om zijn plannen als toekomstige president oogt hij geïrriteerd: 'Waarom lachen jullie?' InThe Trouble with KanYegaat de interviewer pas na drie kwartier serieus in op de olifant in de kamer. Ye's grootheidswaanzin, spirituele ervaringen en energieke creatieve uitspattingen zijn geen ongewone symptomen van manische periodes bij mensen die lijden aan een bipolaire stoornis.
Een gesprek met dichter en activist Bassey Ikpi, die dezelfde diagnose kreeg, geeft inzicht in Ye's gedrag. Zonder zijn buitensporigheid te rechtvaardigen, probeert Ikpi een misvatting de wereld uit te helpen: 'Jij bent het, maar uitvergroot.' Daarmee impliceert ze niet dat Ye met medicatie eigenlijk een heel lieve jongen is, sterker nog, ze zegt dat hij waarschijnlijk een onuitstaanbare eikel is. 'De ziekte vergroot dat uit tot in het extreme. Jij en ik zouden al onze vrienden en geld kwijtraken, waardoor we sneller een dieptepunt bereiken en hulp zouden zoeken.'
Maar Ye hoeft zich daar geen zorgen over te maken. Als je hem niet begrijpt, kan hem dat niet veel schelen. Zolang hij zichzelf blijft omringen met jaknikkers die zijn waanzin romantiseren, zal zijn neerwaartse spiraal nog vaak genoeg voor controverse zorgen.
Or Goldenberg
Nu te zien op NPO Plus