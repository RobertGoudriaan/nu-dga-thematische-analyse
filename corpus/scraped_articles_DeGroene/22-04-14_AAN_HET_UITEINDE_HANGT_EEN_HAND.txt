AAN HET UITEINDE HANGT EEN HAND

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
14 april 2022
aan het uiteinde hangt een hand leeg, een binnenkant er klinkt een lokroep uit het is de belofte van iets een altamira of lascaux de jonge verwondering van rode oker op witte kalk van beeld dat nog visioen en de hand die nog geen hand
klein ding bleke bloem wat sta je daar naakt en in de kou om je heen te grijpen op de tast betast te worden door de kamer die zich rond je vormt van zacht katoen, een kurken vloer de tong in de radeloze mond die de wereld nog voor je is
hand, peuteraar buikepitje van de taal vouw je maar tot een oor nu en wrijf over het geluid van elke vorm van jacht, ledemaat, de steen die jou tot werktuig maakt je dagen en hun zorgen het naar de hemel geworpen worden
hand, in de winter een vuursteen in de zomer een opspringende zalm hoeveel bloed al vloeide in en uit jou voor jou en door jou? ik begin te denken dat jij het hart bent ik kies jou als symbool voor de contradicties van de liefde
hand, optelsom, eerste verschil ik ben jaloers op je valse vriendelijkheid en je vermogen om de kost te verdienen hand in de klas die als vuurwerk de lucht in schiet lederige hand, van de grote ontmoetingen hand van Smith, hand van Hayek is hand van dr. Strangelove nu ongrijpbaar het gekrijs in de keel van dr. Strangelove onzichtbaar de handen van de pianist
toen ik jong was had ik oude handen ik schaamde me voor je, hand zoals stille jongens zich schamen voor de opstand diep in hen maar een hand herinnert zich alles elke hand herinnert zich alle handen de mierenpootjes, de zesvingerigen de handen van zij die ernaast grepen dat zijn de mooiste handen
trek je los, hand, ontdoe je van mijn pols je was nooit de hand van de poppenkast niet de hand van de klif in de film de handen zullen over de aarde krioelen als krabben ze zullen het schrijven verleren het slaan, het bidden, het nemen verleren de hand van een dichter zal zich in wanhoop op een muur kapot werpen en rood en woordeloos zal zijn de laatste zin: aan het uiteinde hangt een mens