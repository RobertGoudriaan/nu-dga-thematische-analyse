Jagertje Kroniek van kunst&cultuur

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
6 juli 2023
FILM Joseph Chambers
Hier hebben we Joe (Clayne Crawford). Hij laat vrouw en kinderen voor een dag achter om te gaan jagen. De stoere man die bovendien een snor voor de gelegenheid laat staan vindt zelf dat hij zich erop moet voorbereiden dat een man voor zijn gezin moet kunnen zorgen als het ernstig misgaat in de wereld. Pak 'm beet een hert doodschieten, villen, in stukken snijden en die in een koelkast bewaren. Dan heb je eten voor wanneer de tijden zwaar zijn, wat zomaar kan gebeuren. Maar, wil iemand van hem weten, hoe voorzie je in zulke tijden zo'n koelkast dan van stroom? Daar heeft Joe niet over nagedacht.
The Integrity of Joseph Chambersvan de Amerikaanse regisseur Robert Machoian, die drie jaar geleden het uitmuntendeThe Killing of Two Loversmaakte, is een studie in de tragiek van mannelijkheid in deze tijden, misschien van alle tijden. Joe is een archetype, een gietvorm die heel ver teruggaat, misschien zelfs zo ver dat we ons tijdens het kijken bewust worden van de Grieken die 's avonds voor de stadsmuren van Troje bivakkeren rond een kampvuur, of meer relevant een cowboy die het Wilde Westen aan het temmen is. Want zo wordt Joe wakker: met ontbloot bovenlichaam oefent hij zijnquick draw-techniek met gedroomde revolvers op zijn heupen. Dit is evenwel het eerste teken dat Joe er niet veel van bakt; hij bezit geen vuurwapens en moet een jachtgeweer van een vriend lenen.
Alleen in het bos is hij stomverbaasd als hij een hert ziet. Wanneer hij als een razende achter het dier aan gaat, de meest mislukte jager denkbaar, lost hij per ongeluk een schot. De gevolgen van dit ongeluk zijn vervolgens allesbepalend.
Zoals inThe Killinghanteert regisseur Machoian een strikte visuele stijl die in dienst staat van de psychologische ontwikkeling van het hoofdpersonage. De beeldkaders zijn klassiek vierkant. Camerabeweging is spaarzaam. Betekenis distilleert Machoian uit de toneelschikking. De lange bomen zijn omineus kaal en onbeweeglijk; een gehallucineerde sc√®ne met Joe en zijn gezin tijdens avondeten is claustrofobisch. Maar het mooiste nog komt aan het begin als zijn vrouw hem staande bij de voordeur haar billen laat zien, zo van 'dus je laatditschieten om jagertje te gaan spelen?' Ja, dit doet Joe, 'man' als hij is.
Hoe strenger de kaders van het beeld, hoe meer die van Joe uit elkaar vallen - zijn integriteit als man is onhoudbaar, zijn identiteit geen geheel meer. Het geluidsdesign, een mix van atonale muziek en soundscape, geeft vorm aan de crisis. Uiteindelijk is de vraag boeiend of Machoian het idee van het type man dat Joe graag wil zijn ondermijnt. Of confronteert hij ons er juist mee dat zo'n Achilles of John Wayne broodnodig is in moeilijke tijden? Ik denk dat laatste.
Gawie Keyser
Te zien vanaf 6 juli
Eye Film | Clayne Crawford als Joe in The Integrity of Joseph Chambers