Niña Weijers

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
17 november 2022
In het plaatsje Hudson in upstate New York wordt de huisraad van Joan Didion geveild. Omdat ik toevallig in de buurt was, ging ik kijken bij de galerie die het werk voorafgaand aan de veiling tentoonstelde. Veel kunst: Edward Ruscha, Bruce Nauman, Jennifer Bartlett, Robert Rauschenberg. Portretten van Didion door Annie Leibovitz en Brigitte Lacombe. Mooie werken, maar het ging me om andere dingen: het zilver en de IBM Wheelwriter 5, de Le Creuset-pannenset en de rotanstoel, het massieve walnoten-bureau en het achtdelige vissenporselein, de presse-papiers en de zonnebril (Celine, fake schildpad). Het verrassendst? Een schort met de tekst'Maybe broccoli doesn't like you either'.
Er is ook een aanzienlijke boekencollectie. Eerste edities van Didions eigen boeken, maar ook oeuvres van schrijvers van wie ze hield: Graham Greene, Joyce Carol Oates, Ernest Hemingway. De ruggen zien er kwetsbaar uit, zo uit de beslotenheid van hun eigen kast gerukt, zo blootgesteld aan vreemde ogen, zo te koop.
In de galerie loopt een meisje met een grote zonnebril en een linnen tasje vanThe Paris Review.Ze is alleen, bekijkt alles aandachtig, blijft treuzelen bij het grote bureau. Of ze, vraagt ze aarzelend aan de medewerker van de galerie... even mag plaatsnemen? En dat hij dan haar foto neemt?
Mijn gezelschap en ik willen ook een foto. We bespreken of we een bod zullen doen op een verzameling leesbrillen, we zijn met vier, wie weet. Het bureauklokje van Cartier zou ook leuk zijn, of dat merkwaardige muziekdoosje in de vorm van een minuscule typemachine. We worden er een beetje giechelig van, dit uitstapje, als schoolmeisjes die half per ongeluk backstage zijn beland na een concert van Taylor Swift. We zijn hier, maar wat hebben we hier te zoeken?
We horen dit niet te zien, laat staan aan te raken, laat staan te kopen. Het is veel te privé allemaal, te particulier. Dwars door het glas van de vitrines voel je de waarde die al deze hartverscheurendpreciezespullen hadden voor precies één iemand - of misschien twee of hooguit drie, als je Didions man en dochter meerekent. Maar al deze mensen zijn dood. Hun spullen, háár spullen, moeten in vreemde huizen de rol van een soort reliek gaan vervullen. Mensen met geld en zonder talent, die denken dat het bureau van Didion de essayschanneltdie hen eindelijk zal onttrekken aan hun middelmatigheid.
Onwillekeurig moet ik denken aan de reportages van Joris van Casteren inde Volkskrant.Als coördinator van de stichting De Eenzame Uitvaart betreedt hij om de zoveel tijd het huis van iemand die is gestorven zonder noemenswaardige nabestaanden. 'Mevrouw van den B', 'mevrouw S', 'mevrouw E': eenzaam gestorven, te midden van hun spulletjes (en, vaak, bergen ongeopende post en onbetaalde rekeningen). Ik lees die verhalen graag, niet in de laatste plaats omdat het impertinent voelt, die brute overgang van privacy naar openbaarheid.
Het grote verschil tussen deze anonieme mevrouwen inde Volkskranten Joan Didion is dat die laatste bij leven een zeer publieke persoon was (een'American idol',zoals de titel van de veilingcatalogus luidt), vermogend en woonachtig aan de chique Upper East Side in Manhattan. Ze heeft bij leven, vermoed ik, haar akkoord gegeven voor deze gang van zaken. De intieme kwetsbaarheid van haar spullen wordt, deels, tenietgedaan door de rijkdom die ervan uit gaat, de goede smaak, het overvloedige leven dat ze verraden - vol vrienden en etentjes, soufflés en crème caramels.
'Joan Didion',schrijftThe New York Timesin een artikel over de veiling,'famously never used a decorator.'Ik moet denken aan een andere Joan: de Joan die wordt opgevoerd door Barbara Ehrenreich in haar moderne klassiekerNickel and Dimed,over de onderkant van de Amerikaanse arbeidsmarkt. Deze Joan is 'hostess' in een goedkoop restaurant in Key West, en een 'militante feminist' die opkomt voor de onderbetaalde serveersters. Ze ziet er altijd tiptop uit, in steeds een nieuwe bonte outfit. Ze woont, ontdekt Ehrenreich, in haar auto en doucht in de motelkamer van een collega. Deze Joan, zoals de meesten van ons,unfamously never used a decorator.
Buiten is in november de lente aangebroken. Op het pleintje aan het einde van de winkelstraat vol boetieks en koffiezaakjes, staat een groepje mensen in gele T-Shirts.Fight fight fight!roepen ze.Housing is a human right.
'Is the extra roll of toiletpaper on the back of the toilet or in a tasteful wickerbox?'
John Gregory Dunne,Harp