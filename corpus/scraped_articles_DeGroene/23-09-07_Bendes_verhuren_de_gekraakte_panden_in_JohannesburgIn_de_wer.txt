Bendes verhuren de gekraakte panden in Johannesburg In de wereld

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
7 september 2023
Johannesburg- Zuid-Afrika telt ten minste 1260 'gekraakte' panden, waarvan er 57 in de binnenstad van Johannesburg staan. Een daarvan - vijf verdiepingen, honderden bewoners - ging vorige week in vlammen op. Zeker 75 mensen verloren hun leven. De ramp gaf inzicht in de armoede en ellende waarin een deel van de inwoners van de grootste stad van Zuid-Afrika leeft.
Gekraakte gebouwen zijn door de eigenaars, vaak de lokale of provinciale overheid, verlaten, waarna ze in handen komen van criminele bendes. Die doen zich voor als de nieuwe eigenaars en innen de huur. In de volksmond heten deze gebouwendark buildingsomdat ze niet meer over elektriciteit, water of sanitair beschikken. In wezen zijn het verticale krottenwijken, waar mensen onder ongekend primitieve omstandigheden verblijven. De reden dat de onderkomens populair zijn is dat ze dicht bij de binnenstad liggen, waar de meeste kans bestaat op (tijdelijk) werk. Daarnaast zijn ze voor illegale immigranten vaak de enige plek om woonruimte te vinden.
Het fenomeen van de dark buildings begon in de tweede helft van de jaren negentig toen na de verkiezingen van 1994 de grenzen opengingen en apartheidswetten werden afgeschaft die zwarte Zuid-Afrikanen verboden om in 'witte buurten' te wonen. Dit resulteerde in zwarte migratie naar de grote steden, gevolgd door een uittocht van witte bedrijven en witte bewoners naar de buitenwijken. Delen van het centrum van Johannesburg zijn in de loop van de jaren veranderd in een dystopische verzameling verlaten flatgebouwen waar de politie zich nauwelijks meer laat zien.
Het afgebrande pand in Albert Street was in bezit van de City of Johannesburg. Het opende in 1954 de deuren als Central Pass Office, het kantoor waar de pasjes werden uitgegeven die bepaalden waar zwarte Zuid-Afrikanen zich wel en niet mochten begeven. Na het einde van de apartheid werd het een door een ngo gerund blijf-van-mijn-lijfhuis. Toen dat project spaak liep kwam het in handen vanslum lords,waarna de verloedering begon.
Zelfs al zou de overheid die gebouwen willen heroveren, dan stuit dat op grote problemen. Wettelijk heeft iedere bewoner die van zijn verblijfplaats wordt verwijderd recht op plaatsvervangende woonruimte. In een stad met een half miljoen woningzoekenden is dat een onmogelijke situatie. Een en ander wordt verergerd doordat Johannesburg wordt bestuurd door een wankele coalitie die de afgelopen twee jaar maar liefst acht burgemeesters verslond.