Judith Shklar

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
20 maart 2025
Dank voor het boeiende omslagartikel van Jan Postma waarmee Judith Shklar een podium kreeg(De Groene,27 februari). Haar werk trok mij aan bij een zoektocht naar het deﬁniëren van (publieke) deugden in een liberale democratische orde. Haar antwoorden zijn inderdaad niet eenvoudig en gesloten.
Ter aanvulling op het diepgravende artikel leg ik twee observaties voor. De eerste sluit aan bij de zelfreﬂectie en onze soms pijnlijke eigen tekortkomingen waartoe Judith Shklar haar lezers uitnodigt. Een citaat uitOnrecht:'Onrecht ﬂoreert niet alleen omdat de regels van rechtvaardigheid dagelijks worden geschonden door actief onrechtvaardige mensen. De passieve burgers die hun hoofd afwenden van werkelijke en potentiële slachtoﬀers dragen daar hun deel aan bij.' Zij noemt dat 'passieve onrechtvaardigheid'. Dit is (helaas) dagelijks herkenbaar.
Mijn tweede observatie gaat over haar leerzame studieMen and Citizen(1985) die ontbrak in de literatuurverwijzingen, maar zeker past bij Postma's betoog: de analyse van het oeuvre van J.J. Rousseau. Daarin trof ik de mooie typering van het populisme, dat een bron zegt te vinden in Rousseau's volkswil:'It would not have been diﬃcult to show that Rousseau was the father of populism.'Maar dan concludeert ze:'Does it refer to anything more speciﬁc than a confused mixture of hostile attitudes?'In deze studie analyseert ze gedegen en helder wat de bron is van de verwarring die zijn oeuvre in de democratie-discussie (vaak) heeft gesticht. Denk aan het vaandel Sociaal Contract waaronder in deze tijd Pieter Omtzigt marcheert. Shklar schrijft:'The Social Contract is especially in its many chapters on goverment an account of how republics degenerate and die. It is the political part of the genealogy of vice.'
Shklar laat zien dat de merites van het blootleggen van ondeugden van het bestuur nog niet een gids zijn voor de koers van het bestuur dat je zelf wil uitoefenen. Het is maar een kleine illustratie dat Jan Postma terecht aandacht vroeg voor de actualiteitswaarde van Shklars werk, en een extra aanmoediging om het te gaan lezen.
JORIS BACKER,Den Haag
Jan Rothuizen