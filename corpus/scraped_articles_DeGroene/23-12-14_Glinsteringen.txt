Glinsteringen

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
14 december 2023
Rob Hollander probeert uit te zoekenhoe het zijn oud-jaargenoten filosofie is vergaan. Bij het weekbladVrij Nederland(eerder verschenen onder de naamWij Nederland)ziet men dat wel zitten. Allerlei oude herinneringen komen boven, onder andere aan zijn ontmoeting met de ooit vermaarde radiospreker G.B.J. Hiltermann op een brug over de Amstel. Hij herkende hem meteen 'aan zijn imposante hoofd dat altijd aan een aardappel deed denken'. Hiltermann stond in pyjama, op pantoffels, in een ochtendjas verwilderd voor zich uit te staren. Hij liet hem daar staan, hoewel hij wist waar hij woonde, hij was zijn huis aan een van de grachten wel eens voorbijgelopen, maar heeft nu nog spijt dat hij hem destijds niet even naar huis bracht.
De herinnering brengt hem terug naar zijn ouders in Twente waar men op zondag plechtig naar de radiotoespraken van Hiltermann luisterde. Hoe heetten zijn vriendjes destijds ook al weer, en wat gebeurde er in dat bos met Chris Vis die met zijn moeder langs de huizen ging om mensen te bekeren? Zo'n roman dus en dan zijn we nog maar in het begin. Kan het allemaal wel? Geloofde ik erin?
Voor ik het wist was ik tot over mijn oren opgenomen in de denk- en romanwereld van Rob van Essen. Niets was meer verbazingwekkend, ook niet dat in de filmThe Timemachinemet Rod Taylor als held (ik zag die film vele keren: lachen om de primitieve tijdschakelingen) een scène zit waarin ook kleding, mode, gebouwen uit de jaren negentig, 2000 en het heden voorkomen. Dat kan helemaal niet, zou je zeggen, de film werd in 1960 gemaakt. Hoe zit dit? Is er een nieuwe versie gemaakt en is die ertussen gemonteerd? Hollander probeert het raadsel op te lossen.
Ik geloofde alles, vond niks er met de haren bij gesleept en was absoluut niet verbaasd dat een van zijn oude jaargenoten, ene Icke, in Los Angeles een soort tijdmachine beheerde, ontworpen door Grace, die vroeger betrokken was bij het maken vanThe Timemachine. Ik raad de lezer met klem aan gewoon door te lezen, nee, u hoeft niet te vrezen voor overdreven fantasie met elfen, ridders of op hol geslagenStar Trek-geneuzel. Het is in dit boek volkomen normaal dat je in een huisje ergens op Schiphol naar andere plekken wordt getransporteerd('beam me up')en dat je terug in de tijd verplaatst wordt met alleen een krijtje bij je waarmee je een cirkel om je voeten moet trekken als je in het verleden bent aanbeland. Wil je weer terug, dan stap je gewoon in die cirkel.
Laat ik het zo zeggen, dit is een klassieke roman met een wat onhandige held die spoken uit het verleden probeert te bestrijden en zijn eigen onhandigheden en klunzigheid nu maar eens wil overwinnen. Een typische Van Essenheld dus, die eindelijk goed wil maken wat hij ooit verzuimde: Hiltermann even naar huis brengen. Ik raakte ontroerd: Hiltermann naar huis brengen, ja, dat moet zo snel mogelijk gebeuren, nu nog.
Ik heb met de schrijver meegeleefd, dat moge duidelijk zijn, dat doe ik nu eenmaal altijd met een boek waar ik warm voor loop. Hoe doet-ie het, waar haalt-ie het vandaan. Hoe zit-ie erbij, welke boeken lagen in de kamer, waar zijn de aantekenbriefjes, de eerdere versies, welk verschrikkelijk verlangen dreef hem voort. Hoe overwon hij inzinkingen, wanneer kwam hij niet meer verder en hoe werd het opgelost. Ik zie hem denken, denken, denken, nee, dat niet, dat ook niet, ja, dat wel, maar niet zo, nooit zo.
Bij Zola zie ik alle boeken voor me die hij over corruptie, architectuur, schilderkunst, het bank- en warenhuiswezen uit de negentiende eeuw, de Hallen in Parijs bij elkaar las. Zijn stille gezicht zie ik. Bij Couperus de glimlach wanneer hij inDe boeken der kleine zielenConstance weer in het zonnetje zet. Hoe pak ik haar aan, wat vertel ik, wat zie ik in haar wezen. Bij Anjet Daanje zie ik haar ziel, haar bureau, haar geblader, haar studies van beeldhouwen, haar werkende blik. Ik loop naast haar in mezelf te fluisteren.
Bij Rob van Essen zie ik zijn voorzichtig kijken, denken over hoe het verder moet, hoe krijg ik tijdreizen aan mezelf geknoopt, wanneer krijg ik het allemaal bij elkaar? Van Essen is een concrete schrijver, hoe ver zijn fantasiewereld ook reikt. Zijn details zijn altijd wonderlijk, werkelijkheid krijgt bij hem een toversfeer: 'Het was net of die handdoek zich opvouwde en daarbij gebruik maakte van haar handen.' Vol kleine glinsteringen, lachbuien, ouwehoerpraat, verwonderingen: 'Ik draaide weer wat spaghetti om mijn vork, in een poging al het vreemde uit te bannen en me te concentreren op wat concreet was. Het hielp niet, natuurlijk.'
Een mooie roman is een wensbare roman, eentje die gelukkig maakt, een schrijfbare roman, waarbij het schrijven en de schrijvende hand zichtbaar zijn. Bij Rob van Essen is alles zichtbaar. 'Hij staat op, klimt op zijn stoel en roept door het café: "Zijn er nog meer die bij de tijdreizigers horen?"'
'Zijn er nog meer die bij de tijdreizigers horen?'
Stefaan Temmerman | Rob van Essen, 27 april - een concrete schrijver, hoe ver zijn fantasiewereld ook reikt  ROB VAN ESSEN Ik kom hier nog op terug Atlas Contact, 397 blz.