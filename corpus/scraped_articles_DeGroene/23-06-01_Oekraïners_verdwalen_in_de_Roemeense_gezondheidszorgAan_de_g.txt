Oekraïners verdwalen in de Roemeense gezondheidszorg Aan de grens

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
1 juni 2023
'Vrouwen zijn in de war, ze spreken de taal niet... Ze rijden terug naar het westen van Oekraïne, zoeken een Oekraïense huisarts', vertelt Joelia, een Oekraïense vluchteling in Roemenië. Uit een onlangs verschenen rapport blijkt dat gebrek aan informatie, hoge kosten en andere belemmeringen ertoe leiden dat sommige vluchtelingen terugkeren naar Oekraïne voor essentiële gezondheidszorg.
Ngo's documenteerden de lacunes en belemmeringen in de toegang tot seksuele en reproductieve gezondheidszorg en ondersteunende diensten voor gendergerelateerd geweld waarmee vluchtelingen worden geconfronteerd. Vluchtelingen uit Oekraïne hebben in Roemenië directe toegang tot ambulante en gespecialiseerde zorg, zonder een verwijzing van huisartsen. Maar door gebrek aan informatie en zorgen over terugbetaling voeren niet alle ziekenhuizen dit beleid uit. 'De overheid claimt dat het gratis behandeling aan vluchtelingen verstrekt, maar in de praktijk gebeurt dit niet', zegt Anca Georgiana Nica van E-Romnja. 'Of tenminste niet bij de Roma-vrouwen uit Oekraïne met wie wij werken, voor hen is het proces erg ingewikkeld.'
Voor veel vluchtelingen uit Oekraïne blijkt inschrijven bij een huisarts een grote barrière tot bijvoorbeeld het verkrijgen van anticonceptie. Toegang tot gezondheidszorg via het publieke gezondheidssysteem is daardoor moeilijk, tenzij ze spoedeisende zorg zoeken in ziekenhuizen.
Taal is eveneens een hindernis voor het verkrijgen van zorg. 'We hebben vrouwen gehad met baarmoederhalskanker en we konden niemand vinden om de medische documenten te vertalen',
vertelt Stefania Vintila, coördinator bij een vluchtelingenopvangcentrum. 'Vertalingen zijn erg duur en duren lang. We moesten bij de gemeente aankloppen voor financiële steun om documenten vertaald te krijgen om ze vervolgens aan de arts te kunnen geven.'
HetCenter for Reproductive Rightsen partners dringt er bij de Roemeense overheid op aan om patiëntenzorg en administratie goed te vergoeden en medisch personeel te stimuleren om vluchtelingen te behandelen en als patiënt te registreren. Ook moet dringend het aantal beschikbare tolken Oekraïens, Russisch, Romani en Engels worden opgeschaald bij instellingen voor reproductieve gezondheidszorg. Eveneens moet de overheid ervoor zorgen dat accurate informatie over abortus en anticonceptie gemakkelijk toegankelijk is in het Roemeens, Engels en Oekraïens. Tot slot eisen de ngo's dat het verspreiden van misleidende of valse informatie over abortuszorg en anticonceptie moet worden tegengegaan en bestraft.
Het aantal in 2023 getelde doden en vermisten aan de Europese buitengrenzen volgens het Missing Migrants Project (IOM): 1383