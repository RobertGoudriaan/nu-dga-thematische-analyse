Bobi Wine mag opeens weer speechen

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
27 juli 2023
Kampala- Het waren zorgvuldig uitgekozen media die de primeur kregen:The GuardianenThe New York Timesbrachten het nieuws dat bij het Internationaal Strafhof in Den Haag een aanklacht was ingediend tegen 26 functionarissen in Oeganda, onder wie president Yoweri Museveni en zijn zoon generaal Muhoozi Kainerugaba, wegens misdaden tegen de menselijkheid. Het bewijsmateriaal: 215 getuigenissen van moord, ontvoering, marteling en ander geweld, gericht tegen aanhangers van oppositiepartij nup van zanger Robert Kyagulanyi, beter bekend als Bobi Wine.
Het nieuws had direct effect in Oeganda, zegt Bruce Afran, advocaat in Princeton, die de klacht samenstelde en de Oegandese advocaten en onderzoekers bijstond bij het optekenen van de getuigenissen. 'Bobi Wine maakte in de dagen erna een tour door het land, waarbij hij honderdduizend mensen op de been bracht. Nu werd niemand lastiggevallen door leger of politie; Bobi Wine hield zelfs ongestoord een radiotoespraak. Dat is het geniale van het Strafhof: het roept individuen ter verantwoording. Soldaten en agenten lijken nu bang om zelf veroordeeld te worden en laten zich niet meer misbruiken.'
De getuigenissen beslaan de periode vanaf 20 november 2020, toen tijdens de verkiezingscampagne tientallen nup-aanhangers omkwamen door politiekogels, tot en met dit jaar. Het zijn van doodsangst doordrenkte verhalen over onder meer 22 moorden, illegale ontvoeringen, meestal door busjes zonder nummerplaten (167 zaken), en marteling met zwepen, elektrocutie en 'gewoon' lens slaan (160 zaken). De helft van de slachtoffers zijn nup-politici, de andere helft 'gewone' aanhangers, die Bobi Wine toejuichten.
Vier getuigen vertellen hoe Museveni's zoon Muhoozi zelf martelcentra runde, onder wie de naar Duitsland gevluchte schrijver Kakwenza Rukirabashaija. Nadat hij Muhoozi in een tweet 'obese' en een 'incompetente, koppige zuurpruim' had genoemd, is hij ontvoerd en gemarteld met zwepen, een knuppel en tangen 'waarmee ze het vlees van mijn dij aftrokken', vertelde hij in onder meer deNRC. Drie keer werd hij vanuit het 'martelcentrum' naar Muhoozi overgebracht, wat deze zelf overigens ontkent.
Van regeringszijde in Oeganda is de aanklacht bij het Strafhof afgedaan als 'pogingen van Bobi Wine om aandacht te trekken'. 'Of ze zeiden: Bobi Wine doet dit omdat hij boos is over de anti-homowet', zegt Afran. 'Maar het zijnnon-denial denials, om een term uit de tijd van het Watergate-schandaal te gebruiken: niemand ontkent dat die martelingen plaatshadden.'