Onderbroek

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
5 mei 2022
FILM Navalny
Toen de vergiftigde Russische oppositieleider Aleksej Navalny eerder dit jaar nog eens negen jaar cel kreeg, twitterde hij: 'Zoals mijn helden vanThe Wirezeggen: je zit maar twee dagen, de dag waarop je erin gaat en de dag waarop je vrijkomt.'
Behalve zijn kenmerkende humor viel ook de referentie op naar de televisieserie over agenten die in de Amerikaanse stad Baltimore institutionele corruptie onderzoeken. Die verwijzing is behalvecool- dat is Navalny ten voeten uit - ook akelig accuraat, zoals blijkt in een nieuwe documentaire over zijn strijd tegen het Kremlin. Die opent met een scène waarin Navalny recht in de camera kijkt terwijl hij een vraag beantwoordt. 'Nee, nee, laten we een thriller maken van deze film. Als ik word vermoord, dán kun je saaie herinneringen over mij ophalen.'
Zo gezegd, zo gedaan -Navalnyblijkt de beste thriller in lange tijd. De Canadese regisseur Daniel Roher toont feiten, maar hij speelt duivels slim met de conventies van fictie: desetup,het team dat bij elkaar komt, desting(oplichterij) en ten slotte de tragische afloop. Dat blijkt het mooist in een kernscène waarin Navalny zich voordoet als een Russische regeringsfunctionaris terwijl hij telefoneert met een wetenschapper, lid van het moordteam dat de vergiftiging heeft voorbereid. De setting is rond een keukentafel vol met communicatieapparatuur. Naast Navalny zitten de Bulgaar Christo Grozev van onderzoekscollectief Bellingcat en de Russische journalist Maria Pevchikh.(The Wire:de agenten, luisterend naar afgetapte telefoongesprekken, wachten op een doorbraak in hun onderzoek.) Hier kijk je ademloos naar. De wetenschapper, doodsbang, vertelt álles over de aanslag met het zenuwgif novitsjok op Navalny in 2020. Navalny daarentegen heeft de tijd van zijn leven. Hij moet zijn uiterste best doet om niet in lachen uit te barsten. 'Dus, kameraad', vraagt hij proestend, nét niet uit zijn rol vallend. 'Jullie hebben het gif in zijn onderbroek gedaan?' De kameraad: 'Ja, kameraad, in z'n onderbroek.'
Navalny's charme is aanstekelijk, maar de film heeft een duistere ondertoon, versterkt door het razendsnelle vertelritme dat past bij het thrillergenre. Navalny en zijn gezin zijn voortvluchtig, constant bang voor de sluipmoordenaars van Vladimir Poetin. Na de aanslag werd hij eerst in Rusland onder dwang in een ziekenhuis verpleegd. Naar Berlijn mocht hij wel om aan te sterken. Tegen zijn vrouw zegt hij: 'Vergiftigd? Dat is zo dom!'
De fysieke en geestelijke spanning eist haar tol. Navalny oogt zwak. Maar hij is een atletische man. Als een bokser werkt hij aan zijn comeback.
Mooie drone-shots tonen hem joggend in de sneeuw in het Duitse Zwarte Woud. Zijn doel: terugkeer naar Moskou. Uiteindelijk doet hij dat ook, maar hij wordt meteen gearresteerd. Na deze documentaire is duidelijk dat weinig ooit saai zal zijn in het leven van Aleksej Navalny. Hoe het verder gaat met hem? Ik verheug me op de sequel.
Gawie Keyser
Te zien vanaf 5 mei
Dogwoof | Navalny