In subtropisch Engeland heeft de tijd stilgestaan

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
30 november 2023
Londen- Tijdens een fietstocht over St Mary's, het grootste van de Scilly-eilanden, raak ik in gesprek met Andy Shirley. Deze vijftiger uit Oxfordshire bleek al dagen naar de bobolink op zoek te zijn, een Noord-Amerikaanse weidevogel die tijdens de migratie naar Zuid-Amerika door een orkaan naar deze subtropische eilanden voor de zuidwestkust van Engeland was geblazen. 'Hij is in de velden nabij het vliegveld gesignaleerd', vertelt de vogelkijker, 'wanneer er een vliegtuig opstijgt, kan hij uit het koren tevoorschijn komen.'
In de subtropische archipel in het zuiden van Groot-Brittannië heeft de tijd vertraging opgelopen. Kort nadat ik de vogelkijker heb gesproken ontmoet ik Mike Brown, die vertelt dat de tweeduizend eilandbewoners een grote familie vormen. 'Je hoeft hier niet bang te zijn dat je auto wordt gestolen', zegt de 64-jarige bloementeler bij zijn Sunnyside-boerderij, 'want je kunt 'm toch niet van het eiland af krijgen.'
Het gebrek aan criminaliteit is een belangrijke aantrekkingskracht van de Isles of Scilly die door de Romeinen waren gebruikt als verbanningsoord. Vijf jaar terug beleefde de plaatselijke politieman Colin Taylor een onverwacht literair succes metThe Life of a Scilly Sergeant,een onbedoeld komisch boek met passages als 'Mijn tocht naar werk neemt 25 seconden in beslag en de weg terug, heuvelop, is langer, 35 seconden. Ik loop, en het is een goede manier om gezond te blijven.'
InThe Guardianschreef Nicholas Lezard dat de populariteit van het boek een diep verlangen naar ongerepte tijden blootlegde. 'Het is een terugkeer naar een denkbeeldig verleden, een fantasie van Groot-Brittannië, een soort ideale situatie waar, als ik het mag zeggen, veel mensen tijdens het Brexit-referendum voor hebben gestemd. Het is monocultureel, het is wit en het is reactionair - maar het is ook idyllisch en de kinderen die hier worden geboren kunnen zeilen voordat ze kunnen lopen.'
De eilanden, waar koning Charles eigenaar van is, blijken een speciale band met Nederland te hebben. Tijdens de Engelse Burgeroorlog halverwege de zeventiende eeuw was dit het laatste toevluchtsoord van de koningsgezinde troepen. Teneinde Hollandse koopvaardijschepen terug te eisen die door royalisten waren gekaapt, kwam admiraal Tromp met een vloot naar de Scilly's om de oorlog te verklaren en de schepen terug te halen. Dat ging rimpelloos, maar pas in 1986 werd de vrede getekend van deze vergeten oorlog.