Een vrouw opgetrokken uit fictie Film Blonde: een dolende ziel met blote borsten

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
13 oktober 2022
In Andrew Dominiks interpretatie van het leven van Marilyn Monroe, zoals te zien in zijn filmBlonde ,is de iconische filmster geen seksbom maar een slachtoffer. Is dat feministisch of juist niet?
In mei 1957 werd Marilyn Monroegefotografeerd door Richard Avedon. Vier uur lang danste de actrice rond in zijn New Yorkse studio, zong ze liedjes en flirtte ze met de camera. Later zou Avedon het zo verwoorden: 'ZedeedMarilyn Monroe.' Maar toen de avond voorbij was, en de wijn op, zat diezelfde Monroe in de hoek van de ruimte uitdrukkingsloos voor zich uit te staren, 'als een kind'. Avedon sloop met zijn camera naar haar toe en drukte af. Het was die foto, het portret van een verloren kind, die wereldberoemd zou worden. Op die foto was te zien wat later, na haar dood in 1962, overduidelijk zou worden: dat er iets schuurde tussen het lachen en het lijden, tussen de persona en de vrouw erachter.
Blonde,geregisseerd door de Australische Andrew Dominik en geproduceerd voor Netflix, is geen waarheidsgetrouwe biopic over Monroe's leven maar een verfilming van Joyce Carol Oates' gefictionaliseerde biografie uit 2000, die ookBlondeheet. Wat trok hem eigenlijk in Monroe aan, wordt Dominik interview na interview gevraagd, en steeds antwoordt hij dat hij niet door Monroe werd aangetrokken, maar door dat boek. Oates'Blondeis ambitieus, experimenteel en dik als een baksteen. Het is een boek vol bravoure, zoals ook Dominiks film dat is. Het verhaal dat Oates inBlondevertelt, gaat over een vrouw die alleen bestond in de blik van de ander - een vrouw die geheel was opgetrokken uit fictie en aan fictie ten onder zou gaan. Over deze vrouw maakte Dominik een bijna drie uur durend horrorsprookje. Dit is niet de vrouw die we kennen van de glamourfoto's, die verleidt, flirt, speelt en lacht, maar de vrouw wier leven was als een neerwaartse spiraal, die begon bij verwaarlozing en eindigde met zelfdoding, die draaide om mannen,daddy issuesen een onvervulde kinderwens. Het verdwaalde kind in de hoek van de kamer dat wezenloos voor zich uit staart.
Blonde opent in Hollywood,waar Marilyn Monroe opgroeit als Norma Jeane Mortensen, in de jaren twintig en dertig van de vorige eeuw. Woekerende bosbranden zijn debackdropvan een helse jeugd met een wrede, psychisch instabiele moeder. Haar vader is alleen aanwezig in het gefrustreerde verlangen van haar moeder, die Norma Jeane de schuld geeft van zijn vertrek.Blondewerkt toe naar een gruwelijke climax, waarna Norma Jeane bij haar moeder wordt weggehaald. Ze belandt bij de buren, en daarna in een weeshuis. Zo wordt ze geboren: het kind dat niemand wilde hebben, dat er een leven lang naar zou hunkeren om simpelweg gezien te worden. Bijna twintig jaar spoeltBlondevooruit in de tijd. In de vroege jaren vijftig heeft Norma Jeane een nieuw kapsel, een nieuw gezicht en een nieuwe naam: Marilyn Monroe. Het kind is veranderd in een persona. Terwijl ze vorm probeert te geven aan haar carrière zien we haar zoeken naar een identiteit. Iedereen kijkt om wanneer Marilyn Monroe voorbij loopt, maar niemand begrijpt wie ze is. Niemand wil het echt weten.
InBlondeis de Amerikaanse Droom een nachtmerrie en zo brengt Dominik zijn verhaal ook in beeld: als een lynchiaanse koortsdroom. Hier zijn de emotionele trauma's zo groot dat ze nauwelijks op je tv-scherm passen. Hier staan goed en slecht tegenover elkaar als zwart tegenover wit. Hier zien we hoe Monroe wordt verraden en gekleineerd, hoe op succes altijd teleurstelling volgt. Hoe ze eerst trouwt met een jaloerse en gewelddadige man, en daarna met een minachtende intellectueel. Trauma stapelt zich op trauma, verslaving stapelt zich op verslaving. Het problematische rekt zich uit tot het pathologische. Dominik zoekt in alles het extreme op: in het technisch vernuft, de esthetische grootspraak, de onbehouwen experimenteerdrift. Hij laat zijn spierballen rollen. Uit Monroe's leven destilleert hij een wereld als een spookhuis, een duister universum waarin nog geen streepje licht weet door te dringen. Hier laat hij zijn hoofdpersoon ronddwalen - blind, hulpeloos, verloren.
Het extreme strekt zich uitnaar de reacties dieBlondeoproept. In recensies en op sociale media wordt de film net zo vaak neergesabeld als geprezen, wordt Dominik afwisselend bewierookt en verguisd. In haar recensie vanBlondeinde Volkskrantschrijft Pauline Kleijer dat Dominik ervan wordt beschuldigd dat hij Monroe zou hebben uitgebuit 'door haar in al haar kwetsbaarheid te tonen'. In plaats van naar een slachtoffer, schrijft Kleijer, zouden Dominiks criticasters liever kijken naar 'een feministische heldin die kracht uitstraalt, bijvoorbeeld, of gewoon iets vrolijkers'. En ook Coen van Zwol schrijft, in deNRC,dat vrouwelijke personages tegenwoordig 'sterk, actief en formidabel' moeten zijn - 'Marilyn Monroe zoals vertolkt door Madonna'.
Dit is niet de Monroe die Dominik laat zien. Dominiks Monroe is niet sterk en actief, maar zwak en passief. Dominiks Monroe is geen feministische heldin. Maar ze is ook niet de vrouw die Norman Mailer ooit een'angel of sex'noemde: de goedlachse seksbom met de opwaaiende jurk. 'Ik geloof', zei Dominik tegende Volkskrant,'dat de meesten van ons (...) zich niet zozeer verhouden tot de alledaagse realiteit, maar vooral tot verhalen. We maken een verhaal over onszelf: dat is dan wat we meemaken.' Dit is de Monroe die Dominik ons wil laten zien: het verhaal dat zij van zichzelf maakte, een verhaal dat groter was dan het leven zelf. Maar om dat verhaal te tonen, moet hij ook iets laten zien van wat eráchter verscholen ging. Hij moet de grens bewandelen tussen het allegorische en het feitelijke, tussen fictie en realiteit. Dus kopieert hij uiterst nauwkeurig de foto's die we zo goed van Monroe kennen en brengt hij ze tot leven, alsof hij wil zeggen: dit is de werkelijkheid waarin die foto's werden genomen. Maar tegelijkertijd abstraheert hij de realiteit, door die uit te vergroten of af te vlakken. Personages worden niet alleen gereduceerd tot hun beroep (Monroe's exen heten de 'Ex-Atleet', de 'Toneelschrijver' of de 'President'), maar ook tot hun verraad, hun geweld, hun misbruik. Het zijn eendimensionale boemannen; Grote Boze Wolven naast Monroe's Roodkapje.
Klopt het wat Kleijer zegt,dat we Marilyn Monroe liever als 'feministische heldin' verbeeld zouden zien? De afgelopen jaren werden Monroe's leven en carrière door allerlei nieuwe lenzen bekeken. Opeens zagen we Marilyn-Monroede-proto-feminist en Marilyn-Monroe-de-girlboss. Opeens zagen we, op foto's waarop ze met een fronsUlysseszit te lezen, Marilyn-Monroede-intellectueel. Is dat feminisme - of is het marketing? Inde Volkskrantschrijft Herien Wensink over de Monroe die wordt neergezet inBlonde,die ze 'revolutionair' noemt. Deze 'breekbare' Monroe, schrijft ze, is 'een Marilyn voor het MeToo-tijdperk'. Maar moest een feministische heldin niet juist sterk zijn? En is het eigenlijk wel Monroe's kwetsbaarheid die Dominik ons inBlondelaat zien - of is het toch iets anders?
InBlondekloppen de grote lijnen van Monroe's leven, maar de zijweggetjes zijn verzonnen. Om tot een helder verhaal te komen, schrijft Joyce Carol Oates in het voorwoord bij haar boek, heeft ze sommige gebeurtenissen vereenvoudigd of anderszins aangepast. Maar de vreselijkste dingen die Monroe inBlondeoverkomen - verkrachtingen, complotten, abortussen en een poging tot moord - hebben simpelweg nooit plaatsgevonden. Zelf noemt Dominik zijn film een 'reddingsfantasie', maar het fetisjisme dat uitBlondenaar voren komt, gaat niet over redden - het gaat over lijden. Dominik zwelgt in dat lijden, hij rekt het zo ver mogelijk op. Hij fantaseert erover en verlekkert zich eraan. Hij licht het masker van Monroe op, maar vindt daarachter nóg een masker. Hij ruilt de ene abstractie in voor de andere, het sekssymbool voor de martelaar.
Zo eenvoudig als feminisme leekten tijde van #MeToo, zo complex bleek het in de periode erna. Je leest het in de stukken diede Volkskrantpubliceerde overBlonde,waarin eerst de sterke en vervolgens de kwetsbare vrouw wordt gebombardeerd tot feministisch voorbeeld. Klopt het dat we in het tijdperk na #MeToo alleen maar 'sterke' vrouwelijke personages willen zien? Of praten we daarmee de filmstudio's en streamingdiensten na, die'strong female character'tot filmcategorie verhieven? De vraag die we onszelf na #MeToo stellen is deze: als een vrouw zich als slachtoffer identificeert, is ze dan sterk of juist kwetsbaar? Marilyn Monroe was geen feministische heldin. Ze was zakenvrouw noch intellectueel noch activist. Maar ze was wel uitgesproken. Ze was snedig, geestig en een beetje vreemd. InBlondespringen we van de jaren dertig naar de jaren vijftig, van Monroe's kindertijd naar haar eerste Hollywood-succes. Precies in dat gat in de tijd zouden we het antwoord kunnen vinden op de vraag waarom ze eigenlijk voor het acteren koos. Precies in dat gat zitten haar wilskracht en hartstocht verstopt. De Monroe die Dominik ons inBlondelaat zien, was een vrouw die alles overkwam, maar de echte Monroe maakte keuzes, had meningen, bekende kleur. De echte Monroe was ambitieus en leergierig, stortte heel haar hart in haar vak. De echte Monroe was inderdaad een slachtoffer, maar het slachtofferschap, zo weten we inmiddels beter dan ooit, is gecompliceerd. Het laat zich niet vangen in een verhaal dat het zoekt in extremen. De Monroe die Dominik ons laat zien is een dolende ziel met blote borsten, een slachtoffer bekeken met demale gaze. Deze Monroe moet lijden, zodat ze zich kan laten redden door Dominik. De echte Monroe was slim en dom, levendig en verloren. Zowel slachtoffer als heldin. De echte Monroe was paradoxaal, gecompliceerd, interessant. De echte Monroe was een mens.
Vier uur lang nam Richard Avedon foto's van Marilyn Monroe. Foto's waarop ze grapt en lacht, waarop ze verschillende poses aanneemt en verschillende gezichten trekt, als de professional die ze was. Van al die foto's kozen we er maar één uit, werd er maar één wereldberoemd: die waarop ze er verloren uitziet. Deze Monroe, zeggen we tegen elkaar, is de echte Monroe. Is dat het verhaal dat ze over zichzelf vertelde? Of is het het verhaal dat we van haar hebben gemaakt?
Blondeis nu te zien op Netflix
Andrew Dominik zwelgt in Monroe's lijden, hij rekt het zo ver mogelijk op, verlekkert zich eraan