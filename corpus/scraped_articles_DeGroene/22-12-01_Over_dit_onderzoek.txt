Over dit onderzoek

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
1 december 2022
Om te onderzoeken hoe 'groen' Europa's duurzaamste beleggingsfondsen in werkelijkheid zijn, vroegen Investico enFollow the Moneybij financieel-databedrijf Morningstar een lijst op met alle Europese beleggingsfondsen die zichzelf, op peildatum 30 juni 2022, als donkergroen ('artikel 9') aangemerkt hadden. Via de Bloomberg Terminal, een computersysteem voor financiële data, aangevuld met handmatig werk, konden we van bijna driekwart van deze fondsen (838) de volledige portfolio's achterhalen.
Deze lijsten voegden we met een zelf geschreven computerscript automatisch samen tot een database met daarin ruim 130.000 aandelen en obligaties, ter waarde van 619 miljard euro. Die database doorzochten we op investeringen in fossiele brandstoffen of luchtvaart, twee sectoren die niet te verenigen zijn met een duurzame toekomst. Om de 'grijze' investeringen daarin te onderscheiden, vergeleken we die met een viertal datasets.
De Duitse non-profitorganisatie Urgewald volgt de fossiele sector al twintig jaar en stelt jaarlijks de Global Coal Exit List en de Global Oil & Gas Exit List samen. Die lijsten worden binnen de financiële sector breed gebruikt om fossiele investeringen te onderscheiden. Bedrijven die hun afhankelijkheid van fossiel aantoonbaar afbouwen, worden door Urgewald niet in hun lijsten opgenomen.
Sommige fossiele bedrijven geven ook geoormerkte, groene obligaties uit. Om te voorkomen dat we deze als 'grijs' zouden bestempelen, maakten we gebruik van een dataset van Climate Bonds Initiative, een Brits onderzoeksbureau dat groene obligaties beoordeelt. Ten slotte gebruikten we de sectorclassificatie die Bloomberg aan investeringen toekent om een lijst samen te stellen met bedrijven in de luchtvaartsector.
Lees de volledige onderzoeksverantwoording op platform-investico.nl. Deze publicatie is onderdeel van The Great Green Investment Investigation, een samenwerking opgezet door Investico enFollow the Money.Ruim twintig journalisten werkten mee, van negen Europese media:El País(Spanje),Le Monde(Frankrijk),Handelsblatt(Duitsland),IRPI Media(Italië),Børsen(Denemarken),Der Standard(Oostenrijk),De Tijd(België), enLuxemburger WortenLuxembourg Times(Luxemburg).