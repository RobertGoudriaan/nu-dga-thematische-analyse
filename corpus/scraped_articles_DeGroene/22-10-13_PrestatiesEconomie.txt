Prestaties? Economie

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
13 oktober 2022
Vrijdag ontstond er beroering door een kop in hetFD: 'Pensioenfondsen (EURO)14,5 miljard kwijt aan kosten door explosie prestatievergoedingen'. Vreemd dat het nieuws is, want deze cijfers zijn al lang bekend. Pensioenfondsen moeten ze rapporteren aan toezichthouder DNB, en dat is publieke informatie. Maar goed, pensioenadviseur Bell heeft het nog eens nageplozen in 184 jaarverslagen. Wat blijkt: de DNB-cijfers kloppen.
Wat volgde was verontwaardiging in de media.Ook wel weer begrijpelijk. Het is een sappig verhaal met een bekende cast. Amerikaanse vermogensbeheerders die 'onze' pensioenfondsen een poot uitdraaien.
Dat voelt lekker. Maar het nieuws is ook een los draadje in een groter verhaal. Het leidt naar een discours over'pension fund capitalism'.Net als die 14,5 miljard euro is dit grotere verhaal al langer bekend, maar nog steeds veronachtzaamd. Academici publiceren al decennia over de nadelen van zo'n systeem, waarin de financiële markten onze oudedagsvoorziening overgenomen hebben als een verdienmodel. Maar in het publieke debat is dit verhaal nog steeds niet opgepikt.
Wat bijvoorbeeld niet in het nieuws kwam is dat de vermogensbeheerskosten vertienvoudigd zijn sinds 2006, toen er 1,3 miljard euro betaald werd. Die stijging toont de ongezonde marktmacht van de vermogensbeheerders. De grootste tien bedrijven - waaronder Blackrock, Vanguard, UBS, Fidelity, State Street, Goldman Sachs - beheren meer vermogen dan de volgende dertig. Wat zij aan vergoeding vragen, wordt betaald. Dat moet wel ergens vandaan komen. In dezelfde jaren dat deze vergoedingen explodeerden, werden de premies verhoogd en gingen de inflatie-gecorrigeerde pensioenuitkeringen sterk achteruit.
Is dat eigenlijk exorbitant, 14,5 miljard euro? Het antwoord van de fondsen en de beheerders is altijd geweest: nee, je betaalt voor de kennis en kunde van de vermogensbeheerders, die mooie rendementen realiseren. Probleem: het is alom bekend dat de enorme vermogenswinsten van de laatste jaren veroorzaakt zijn door centrale banken, die met hun opkoopprogramma's en lage rentes de prijzen opstuwden. De beheerders cashten omdat het vermogen toenam, de centrale bank betaalde om het vermogen te laten toenemen. En het rare was: pensioenfondsen klaagden over de lage ECB-rente (waardoor ze hun beleggingen lager moeten waarderen van toezichthouder DNB) en ze bedankten de beheerders ervoor in de vorm van miljarden euro's.
Nu de rentes stijgen, is er alweer driehonderd miljard euro pensioenvermogen verloren gegaan in het afgelopen half jaar. Trekken de vermogensbeheerders het boetekleed aan? Wijten ze dit aan hun eigen stomme fouten, zoals ze de eerdere stijgingen aan hun briljante beleggingsstrategie toerekenden? Natuurlijk niet. UBS schreef onlangs over 'de ommekeer in het beleid waardoor obligatiemarkten het nu slechter doen dan ooit sinds 2010'. Net zoals het beleid vóór die ommekeer voor gouden tijden zorgde.
De bewering van de fondsen en van de beheerders dat zulke beloningen nodig zijn voor de hoge rendementen, is trouwens gemakkelijk te testen. David Hollanders van de Universiteit van Amsterdam onderzocht het en vond eennegatiefverband tussen rendement en beheerskosten. Toch herhalen fondsen in hun jaarverslagen klakkeloos de pr van de beheerders. Toezichthouder AFM schreef vorig jaar wel een rapport met de titelMeer aandacht nodig voor de verantwoording van kosten door pensioenfondsen,maar benadrukt daarin vooral en herhaaldelijk 'diverse gerechtvaardigde redenen' voor de verschillen in de kostenhoogte bij pensioenfondsen. Dat er ook diverse onverdedigbare redenen voor zijn lees je er niet, noch dat het niet alleen om de verschillen gaat, maar ook om de algehele stijging.
Ook toezichthouder DNB toonde zich tot nu toe niet kritisch - in zijn rapportVisie op toezichtgaat het veelvuldig over kosten, maar grappig: dat zijn dan steeds de kosten van het toezicht zelf, die natuurlijk in de hand gehouden moeten worden. Die kosten, die door de sector zelf opgebracht worden, bedroegen in 2021 32 miljoen euro . De pensioenfondsen trokken dus veertigmaal meer geld uit voor het 'toezicht' op hun stijgende vermogens dan voor het toezicht op hun financiële soliditeit.
Het grotere verhaal vanpension fund capitalismgaat daarmee niet alleen over de euro's die via onze pensioenfondsen naar Blackrock vloeien. Het gaat ook over de verstrengeling van fondsen, beheerders en toezichthouders.
Beheerskosten leiden helemaal niet tot hogere pensioenen