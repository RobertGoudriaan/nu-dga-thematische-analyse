In Kenia rijden rijk en arm gescheiden

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
22 augustus 2024
Nairobi -Dwars door de Keniaanse hoofdstad Nairobi loopt een brede snelweg, gebouwd op betonnen palen. Op de meeste dagen is de weg leeg, op een enkele suv of Uber na. De passagiers daarvan maken graag gebruik van dezehighway in the sky,die werd gebouwd als oplossing voor de eeuwige files. Een rit naar het vliegveld tijdens het spitsuur kost ze nu maar twintig minuten, in plaats van twee uur.
Als die passagiers uit hun raam kijken, zien ze de oorspronkelijke weg onder zich door lopen. Die ligt er al jaren en staat ook al jaren continu vast. Auto's, busjes en scooters kruipen vooruit. Het getoeter vormt een constant zoemgeluid.
Verschillen tussen arm en rijk zijn overal aanwezig in Kenia, maar in het verkeer zie je ze sinds de aanleg van de nieuwe snelweg wel heel duidelijk. Over de stad heen zoeven de Kenianen en buitenlanders voorbij die het tolgeld - omgerekend maximaal 3,50 euro per rit - kunnen betalen. Vanuit hun auto's kijken ze neer op de mensen die de opgestopte weg gebruiken.
Deexpresswaywas een wens van Uhuru Kenyatta, negen jaar lang president van Kenia. In het laatste jaar van zijn termijn ging de weg open, in 2022. Voor de bouw had de overheid een deal gesloten met een Chinees staatsbedrijf, dat de weg zou aanleggen en de omgerekend 422 miljoen euro zou investeren die daarvoor nodig was. Om dat terug te verdienen mag het bedrijf nu bijna dertig jaar lang de tolopbrengsten houden.
Kenianen dachten alleen voor de expressway te gaan betalen bij gebruik, niet ook met belastinggeld, maar een bijdrage uit de staatskas bleek t√≥ch nodig, voor de 'verplaatsing van voorzieningen'. Lokale media schrijven dat de overheid daarvoor zo'n 170 miljoen euro bijlegde, bijna een derde van de totale kosten. Vorig jaar gingen de tolprijzen ook nog omhoog, met zo'n veertig procent. Het is een voorbeeld dat steeds wordt aangehaald door deelnemers aan de grootschalige protesten van de afgelopen maanden - een prestigeproject gefinancierd met belastinggeld, waar armere inwoners niks aan hebben.
Toen Kenia dit afgelopen voorjaar te maken kreeg met hevige overstromingen door regenval bleek dehighway in the skydaar niet op gebouwd: het afvoersysteem dat het Chinese staatsbedrijf aanlegde, liep over. Kenianen deelden video's van de expressway die was veranderd in 'het langste zwembad ter wereld'. Even dwong de regen de suv's weer naar de grond.