Studenten-act

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
5 oktober 2023
Ik weet nog goed hoe ik als achttienjarige met een geromantiseerd beeld van de corpsbal begon aan mijn studententijd in Groningen. De gouden tv-serieFeutenhad het voor elkaar gekregen dat ik al melancholisch verlangde naar een studententijd die ik nog moest hebben. Ik was vastberaden om bij een vereniging te gaan. Zodoende sloot ik mij aan bij een semi-corporale studentenroeivereniging, Aegir. Binnen een paar maanden beheerste ik de traditionele mores met bijpassende woordenschat en was ik mezelf al helemaal verloren in de act. De karikaturale wijze waarmee verenigingsnormen en -waarden controle namen over mijn doen en laten voelde speels en onschuldig aan.
Na enige tijd verloor het die onschuld. De act, de woordenschat, de mores, allemaal stamden ze af van een scheef patriarchaal waardensysteem. Niet dat ik daar toen deze woorden voor had, maar wel het gevoel. De waarden die - vroeger - werden toegeschreven aan de vrouw, zoals zorgzaamheid, openheid en empathie, worden nog altijd chronisch ondergewaardeerd binnen de Nederlandse studentencultuur en staan daarmee veel minder centraal dan de andere helft van de waarden, de mannelijke. Het artikelPis over een jaargenoot heen(inDe Groenevan 6 september) is daar een extreem voorbeeld van.
Vaak wordt dit soort gedrag gebagatelliseerd door het te verbloemen als act. Maar zoals Harry Mulisch het ooit verwoordde: 'De corpsstudent speelt net zo lang de man met de grote bek, tot hij het is.' Dus voor je het weet is die eens zo joviale studenten-act versteend totcorporate fact.
Nou is er op zichzelf niks mis met het feit dat jongeren zich spelenderwijs een bepaalde cultuur eigen maken. Dit is een menselijke vorm van leren. Maar als de studentencultuur de speeltuin is die jongeren klaarstoomt voor de toekomstige orde, dan zou progressief NL er beter aan doen de studentenverenigingen verder te emanciperen.
Ditmaal niet enkel door vrouwen gelijk te behandelen, maar ook door vrouwelijke waarden gelijk te behandelen. Alleen op deze manier kan de scheve cultuur worden rechtgetrokken. Waardoor we voortaan niet louter de mens met de grote bek cultiveren, maar ook de mens met het open hart, de mens met de empathische blik en de mens met de zorgzame hand.
SAM DIJKEMA
U kunt uw
ingezonden
brief van maximaal 400 woorden sturen naargroene@groene.nl