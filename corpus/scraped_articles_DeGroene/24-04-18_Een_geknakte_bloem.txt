Een geknakte bloem

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
18 april 2024
THEATER We are all alone in this together
Kim Karssen kroop al eens eerder in het personage van de clown, en je snapt het. Ze beheerst het tot in haar vingertoppen, dat balanceren op het strakgespannen touw tussen enerzijds de kwetsbare buitenstaander binnen een gevestigde orde en anderzijds de scherpzinnig commentator van diezelfde orde. InWe are all alone in this together,haar derde voorstelling, gaat zeall outqua clown. Ze verschijnt wit geschminkt en met een oranje nylon pruikje in een volgspot - verschrikt kiest ze meteen het hazenpad. Verlegen en nerveus betreedt ze toch opnieuw de zwartwit geblokte speelvloer: haar clown droomt van een ander. Die ander krijgen we te zien via een herinterpretatie van de act met de jas van de legendarische clown Slava Polunin. Bij hem is de ander de moeder, hier de mogelijke geliefde. Waarmee ze ook vertelt dat hoe we over liefde denken gedeeltelijk geïnformeerd wordt door wie we tot voorbeeld kunnen nemen.
Het wordt een riff op de klassiekegirl meets boy storyen de meest ontroerende en ontwapenende die ik in tijden zag: twee clowns verkleed als volwassenen worden ineens de enige twee mensen op aarde voor elkaar. Hij prikt weliswaar een beetje agressief met zijn paraplu, het wordt goedmoedig genegeerd. En ja, bij een geknakte bloem als groots geschenk is zijn onverschilligheid ook weer een beetje agressief, maarsoit.De vrouwelijke clown weet niet beter. Elias De Bruyne, die de mannelijke clown speelt, raakt steeds heel scherp een 'wat is mijn voordeel hier'-grondtoon - dat wat Kant ooit samenvatte als het zien van mensen als middel en niet als doel. Wat zo vernuftig is aan hoe Karssen de ontmoeting ensceneert is dat duidelijk wordt dat zowel de mannelijke als de vrouwelijke clown zo onbewust handelt. Zelfs als de grensoverschrijdingen en het geglimlach erover uit de hand lopen.
En als je soms dacht dat de kunst misschien een plek is om eeuwig te spelen en zelf je scripts te schrijven, stapt Karssen nog een stapje lager de menselijke modder in en laat ze zien hoe ook op de speelvloer de lange vingers van een gevestigde orde hun ondermijnende werk doen. De onmogelijkheid om van de grensoverschrijdingen verslag te doen, verandert in een moedwillige doofpot.
In een eindscène waardoor de haren je te berge rijzen verdwijnt alles, alles in de projecties op vrouwenlichamen. Dat de vrouwelijke clown daar, terwijl het gebeurt, een beetje beleefd en geschrokken bij blijft kijken, breekt je hele hart doormidden.
Zo isWe are all alone in this togetherook eencoming of age. Erachter komen dat je buiten jezelf om terechtkomt in een op voorhand geschreven script is misschien het omslagpunt te noemen tussen de kindertijd en de volwassenheid. De clown balanceert hier op dat omslagpunt, kijkt achter zich en zegt: 'Hè, alles was net nog mogelijk.' En daarna voor zich: 'Dít is waar jullie je allemaal bij hebben neergelegd? Maar waarom?'
Han van Wieringen
We are all alone in this together,Kim Karssen / Frascati Producties