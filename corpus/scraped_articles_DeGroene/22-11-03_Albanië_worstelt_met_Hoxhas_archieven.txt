Albanië worstelt met Hoxha's archieven

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
3 november 2022
Tirana- Vorige week werd de Albanese Socialistische Partij gedwongen een standpunt in te nemen over de prangendste kwestie van het land in de laatste drie decennia: of ze de dossiers van de Sigurimi uit het communistische tijdperk moet openen of niet. Parlementsleden van de partij keurden hun eigen voorgestelde wijzigingen in een wet goed die de toegang tot de bestanden van de geheime politie uit het communistische tijdperk regelt. Maar zij weigerden een verzoek van de oppositie om alle Sigurimi-documenten openbaar te maken. Leden van de Democratische Partij beschuldigden de socialisten ervan ex-president Ilir Meta, een voormalige bondgenoot, in diskrediet te willen brengen. Meta zelf deed de wetswijziging af als onbelangrijk. 'Een zwangere berg heeft een muis gebaard.'
Ilir Kalemaj, politicoloog aan de Universiteit van New York Tirana, benadrukt dat het om een kleine verbetering gaat. 'In de praktijk zal er weinig veranderen.' Momenteel kunnen alleen individuen hun eigen documenten bij de Sigurimi opvragen. De grote uitdaging is om ervoor te zorgen dat politieke kandidaten schoon zijn ennomenclaturain hoge posities worden bestraft. Nieuwe wetgeving moet ook oordelen van het Albanees Hooggerechtshof en het Europees Hof voor de Rechten van de Mens meenemen, vindt Kalemaj. Zonder steun van de Socialistische Partij van premier Edi Rama, die een meerderheid in het parlement heeft, is dit echter onmogelijk.
Albanië is een van de weinige voormalige oostblokstaten die geen definitieve breuk met het communistische verleden heeft gemaakt. Van zuivering van de politieke vertegenwoordiging, het openbaar bestuur en de rechterlijke macht is nooit sprake geweest. De meeste communistische politici en bureaucraten onder dictator Hoxha regeerden dan ook gewoon verder na de omwentelingen in de regio in 1989-1991.
Hoewel Albanië te vergelijken was met de Sovjet-Unie onder Stalin is het totalitaire systeem nooit echt ter discussie gesteld en is er geen duidelijke breuk met het verleden gemaakt.
De huidige voorstellen om dit zuiveringsproces te beginnen, kandidaten voor openbare ambten te screenen en documenten van de Sigurimi openbaar te maken, komen uit de koker van de Democratische Partij van voormalig premier Sali Berisha. Die partij is echter intern verdeeld over de noodzaak van de voorstellen. En de regerende Socialistische Partij is dus tegen.
'Als er de komende maanden niets wordt gedaan, zal het waarschijnlijk nooit gebeuren', vreest politicoloog Kalemaj.