Verandering Buitenland

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
1 juni 2023
Een samenleving kan de toekomst verliezen. Althans, dat gevoel kan zich over een samenleving meester maken als het verkennen van de nabije toekomst te weinig inspiratie en motivatie losmaakt. Een betere wereld lijkt daar, in die toekomst, dan niet te vinden. Zo verliezen eerst individuen de toekomst. Vervolgens gebeurt er in diverse gemeenschappen hetzelfde. Dat begint in gemeenschappen die te boek staan als achtergesteld of achterlijk. Maar in wezen lopen ze voor, omdat ze de rauwheid van de nieuwe tijd directer ervaren dan de meer welvarende groepen in de samenleving.
Al snel blijken hun desillusies niet exclusief voor'deplorables',gediscrimineerden, pubers of rebellen. Ze zijn het begin van een algemeen gevoel van ontgoocheling dat zich als een olievlek verspreidt. Ondertussen rijdt de kar van de samenleving zich zachtjesaan steeds verder vast in het mulle zand van een collectief zwelgen in valse beelden, eerst uit het heden, en al spoedig uit het verleden. De dreigende toekomst blijft zo op afstand. Maar tegelijkertijd wordt de samenleving zo tot een lichaam waarin iets rot.
De geest weerspiegelt het verval. Wanhoop verdringt hoop en geeft een ander perspectief: ondergang en dystopie lijken steeds dichterbij. En in de omgangsvormen en via de misdaad rukt de barbarij op. Dat laatste is onvermijdelijk. Want hoe sterker de toekomst verduistert, hoe groter het verlies van de spankracht van de ethiek die een samenleving bijeen bindt.
Maar zoals dat gaat met eindpunten van de menselijke verbeelding: zij worden niet bewaarheid. Dat wil zeggen: de abrupte, dystopische ondergang komt niet. Dit betekent echter niet dat de ondergang niet bestaat; zij voltrekt zich geleidelijk en schoksgewijs, precies zoals het collectieve gevoel dat er de geestelijke weerspiegeling van is. De vernietiging van een wereld gaat in stapjes.
Die stapjes merken we vaak niet of nauwelijks op. Er gebeurt iets anders. Door de tussenpozen ertussen ontstaat gewenning, aan kleinere en grote rampen (denk aan de huidige effecten van klimaatverandering). Deze gewenning vertroebelt niet alleen de analyse van wat er aan de hand is, maar biedt ook comfort, ruimte, lichtheid en onbekommerdheid bij hen die zich dat (nog) kunnen veroorloven. Deze mensen vieren het leven zelfs als nooit tevoren, en maken steeds schaamtelozer grapjes alsof er geen gisteren en morgen bestaat. Nergens toont degrande bellezzavan de bezittende klasse zich verleidelijker dan op het pad naar beneden.
Er is een groot deel van Europa waar het nog niet zo lang geleden is dat de dystopie de waarheid bijna geheel overschaduwde. In dat deel van Europa kent men de werkelijkheid zonder toekomst nog uit Absurdistan, zoals de Poolse politicoloog Jan Zielonka de jaren tachtig in Oost-Europa karakteriseert. In voormalig Absurdistan zijn de tekenen van vandaag als seinen uit die oude wereld, waarin je geschiedenis niet meer bestond en de tijd obscuur werd.
In zijn laatste boek,The Lost Future,schetst Zielonka de stand van zaken in Europa als volgt. Dat de lidstaten van de EUin controlzijn, is schijn. Ze slagen er immers niet in binnenlandse en buitenlandse problemen op te lossen. Formeel functioneert de democratie, maar deze genereert nauwelijks meer legitimiteit. Aandelenmarkten gaan omhoog, maar ongelijkheid en armoede groeien. Politici acteren staatsmanschap of doen alsof ze luisteren naar de bevolking. Werkgevers beweren goed te betalen voor goed werk, terwijl werknemers pretenderen dat ze efficiÃ«nt werken. En intussen worden burgers cynisch en voelen ze zich teruggeworpen op een of andere minderheidsgroep. De samenleving fragmenteert. De democratie wordt verdacht of wordt gezien als impotent.
Net als in Absurdistan dringt zich het pijnlijke besef op dat al het onrecht en lijden dat door dit alles veroorzaakt wordt in wezen banaal is. Dat besef is het (democratische) begin van verandering. De houvast die nodig is om midden op het pad naar beneden ineens een draai te maken om de blik weer hoopvol op de toekomst te kunnen richten. Die draai kan wel abrupt. Maar die draai is ook het management van een proces - erheen, erin, erna - waarin we dat proces zelf herontdekken als de essentie van ons streven naar een betere wereld.
Die betere wereld is een wereld waarin banaliteiten niet verheven worden tot de maat der dingen, en eindpunten van onze verbeelding het democratische debat niet langer verlammen.
Dat de lidstaten van de EU in control zijn, is schijn