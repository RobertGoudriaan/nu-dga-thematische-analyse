En wat als het Biden wordt? Buitenland

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
8 februari 2024
Toen Joe Biden zich ruim vier jaar geleden kandidaat stelde voor het Amerikaanse presidentschap, leek die beslissing vooral ingegeven door binnenlandse sores - de door Donald Trump geplaagde Amerikaanse democratie in het bijzonder. Ook toen was Biden al op leeftijd, maar de premisse waarmee hij de arena betrad werd gevalideerd: 'Ik ben de enige die Trump kan verslaan.'
Toch was Biden in zekere zin een Trojaans paard. Hij repte weliswaar over zijn binnenlandse agenda, maar het buitengewestelijk deel van de politiek is waar zijn hart ligt. Als senator en later als vice-president hield Biden zich met internationale dossiers bezig. Dat de Democratische Partij hem naast Barack Obama manoeuvreerde als vice-president werd deels ingeven door Obama's gebrek aan ervaring op het wereldtoneel. Biden moest de terugtrekking uit Irak regelen en zich op de nieuwe opdoemende brandhaard Oekra誰ne storten.
Zo bezien was Bidens presidentstermijn een voortzetting van de jaren 2008-2016, met een korte onderbreking van vier jaar tijdens de geopolitieke achtbaan met Trump. Na Irak voerde Biden de terugtrekking uit Afghanistan uit. Chaotisch, maar de voorspelling dat hiermee het einde van de Amerikaanse invloed in de wereld begon is niet uitgekomen. Poetin begon een offensief tegen Oekra誰ne en de VS sprongen Oekra誰ne te hulp. En Amerika heeft wellicht niet alles stevig onder controle, maar speelt hoe dan ook een bepalende rol in de afloop van de Gaza-oorlog die afgelopen oktober begon.
Bidens nieuwste missie is een escalerend conflict in het gehele Midden-Oosten voorkomen en tegelijkertijd reageren op aanvallen op Amerikaanse doelwitten door Houthi-militanten. Ondertussen vinden nieuwe rondes van diplomatieke gesprekken met China plaats. Eerder werden de bilaterale banden met India nog even aangehaald. De agenda van het Witte Huis zit enorm vol.
En dat is de belangrijkste reden dat het nu Biden versus Trump II is geworden. Dat Biden de handdoek niet in de ring gooit, is omdat er zoveel onaffe buitenlandse dossiers zijn met zijn stempel erop. 'Biden ziet zichzelf als de enige die alle crises in de wereld aankan', vertelde zijn biograaf enThe Atlantic-journalist Franklin Foer toen ik hem vroeg waaromuncle Joeniet van pensionering wil weten. Zelfoverschatting of niet, dit is wat de VS te kiezen hebben. De voorverkiezingen bij de Democraten, voor zover die iets betekenen, wijzen uit dat ook de kiezers bij deze partijfour more yearsondersteunen.
Wat er gaat gebeuren mocht Trump terugkeren is een onderwerp dat in toenemende mate zorgt voor nervositeit, met name in Europa. Dit deel van de wereld moet gauw werk maken van 'Trump-bestendig' worden, concludeerdeForeign Affairs. Wijze raad, maar het is ook goed om stil te staan bij wat nog vier jaar Biden betekent. Want hoewel voor de meeste Europese leiders heel wat geruststellender, roept ook dat scenario fundamentele vragen op.
Zo heeft ook Biden laten zien een protectionistisch beleid te voeren als het gaat om de productie van goederen. De kans dat Amerika hiermee doorgaat om de eigen economie te stutten is groot. Heeft Europa voldoende eigen industriebeleid om cruciale sectoren, bijvoorbeeld geavanceerde technologie, te steunen? Ligt er een plan om te voorkomen dat Europese productie zich naar de VS verplaatst? Het geklaag van de EU toen Biden metAmerica first-maatregelen kwam aanzetten wijst erop dat het antwoord 'onvoldoende' is.
Ook is niet zeker dat het Biden gaat lukken om de steun voor Oekra誰ne op peil te houden. De Republikeinen, met name in het Huis van Afgevaardigden, zitten liever hun politieke tegenstander dwars. Ook als Trump het niet redt moet Europa beseffen dat het een groter deel van de verdediging tegen Russische agressie op zich moet nemen. En mocht het, in tegenstelling tot wat Biden probeert, wel degelijk uit de hand lopen in het volledige MiddenOosten, hoe reageert Europa dan als de VS een beroep op hem doen?
De vrees voor weer Trump is zo groot dat een eventueel vervolg van Bidens presidentschap voelt als haast probleemloos. Dat is een illusie. De wereld is vol nieuwe risico's en welke president er ook zit, Amerika stelt zijn eigen belang op de eerste plaats. Trump-proofworden betekent meer eigen defensie, meer eigen Europese diplomatie en meer eigen Europese industrie. Voorbereiden op het ergste is altijd verstandig. Valt de uitslag van de Amerikaanse verkiezingen mee, dan is een investering in meer op eigen benen staan nooit verkeerd geweest.
Een illusie: Bidens vervolgpresidentschap zien als probleemloos