Niet uitdoven

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
9 mei 2024
POPMUZIEK Pearl Jam
Het mirakel van muziek wordt vaak mooi verbeeld door artiesten die langere tijd meedraaien. Hoe komt het dat ze soms hun magie behouden, soms niet? Wat doet de tijd met ze? Sommige artiesten bladderen voor onze ogen af, bij anderen betekent elke jaarring erbij een stap hoger op de ladder naar onsterfelijkheid.
Het laatste bezoek van Pearl Jam aan Nederland was veelzeggend. De concerten in Ziggo Dome werden verplaatst van 2020 naar 2021 naar 2022 en toen het eenmaal zo ver was, bleek Eddie Vedder zijn stem kwijt en ging alleen het tweede optreden door, dankzij de ingreep van een Nederlandse kno-arts. Deze Marco Franken had als dank kaartjes gekregen en zat in de zaal, waar hij uitgebreid werd bedankt door Vedder en toegejuicht door zeventienduizend fans. Die zagen een band die om een gemankeerde zanger heen moest spelen die zijn stem opnieuw aan gort zong. Het maakte allemaal niet uit. Hier stond de band die in 1992 met het albumTeneen hele generatie de alternatieve rock heeft ingetrokken en met acht nummers in de Top 2000 staat - als je maar lang genoeg bestaat, word je vanzelfclassic rock. Bands die zo lang bestaan bouwen zo veel krediet op dat ze ook hadden kunnen spelen met de microfoon tweeënhalf uur naar de zaal gericht. Van albumGigaton, de reden van de tour, speelde Pearl Jam die avond slechts één nummer, van de vier albums ervoor niets. Het risico van een enormelegacy:op een dag ben je vooral verleden en nauwelijks heden.
Afgelopen zaterdag begon de nieuwe wereldtournee van Pearl Jam. Ze speelden negen nummers van het nieuwe albumDark Matter,dat vrijwel overal ter wereld op twee staat (want niemand wint van Taylor Swift). Het is ongekend dat een band die 34 jaar bestaat ruim een derde van een optreden inruimt voor gloednieuw werk. Ongekend en hoognodig: zuurstof voorkomt mummificatie.Dark Matteris precies dat mirakel van muziek. Je hoort een band die grotendeels doet wat ze al jaren doen, maar opeens veel beter dan in lange tijd.
Als Pearl Jam donker klinkt (zoals in het titelnummer), valt er ook werkelijk iets te vrezen. Is de band fel(React, RespondenRunning),dan is het venijn bijna punk. Gaat de snelheid terug naar midtempo, dan levert dat ware warmte op(Wreckage, Won't Tell, Something Special),ook door de stem van Vedder, die steeds meer richting de beste crooner in rock opschuift. En dan zijn er nummers alsUpper HandenWaiting for Stevie:uitgesponnen kathedralen waarin het gitaarwerk opstijgt. De ingetogen afsluiterSetting Sunis een prachtige elegie. Eddie Vedders laatste woorden zijn de wensdroom die voor hier en nu werkelijkheid wordt:'Let us not fade'.
Leon Verdonschot
Pearl Jam -Dark Matter(Universal)
...