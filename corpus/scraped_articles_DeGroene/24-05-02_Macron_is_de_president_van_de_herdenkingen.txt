Macron is de president van de herdenkingen

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
2 mei 2024
Parijs -President Macron heeft sinds zijn aantreden in 2017 een recordaantal van 28 nationale eerbetonen op zijn naam staan, uiteenlopend van acteur Jean-Paul Belmondo, de tachtigjarige herdenking van de bevrijding tot verzetsman Missak Manouchian wiens resten samen met die van zijn vrouw Mélinée onlangs in het Panthéon werden bijgezet. Armeniër en communist Manouchian werd op 21 februari 1944 samen met 22 kompanen - allen immigranten - door de Duitse bezetter in Parijs geëxecuteerd.
Na de aanscherping van de asielwetgeving leek Macron hiermee ook een politiek signaal te willen afgeven. Historicus Jean Garrigues merkte inLe Mondedan ook op dat de president 'de toe-eigening van deze herdenking nodig achtte om zichzelf te legitimeren'. Na de recente pensioenhervorming en de afgeslankte werkloosheidsverzekering zou de verzwakte president met dit eerbetoon aan het verzet tevens de politieke gemoederen van de oppositie pogen te sussen.
Macron zelf daarentegen zegt met de tsunami aan historisch eerbetoon de geschiedenis 'recht in het gezicht te kijken'. Zijn bijzondere aandacht gaat uit naar de Franse collaboratie tijdens de Tweede Wereldoorlog. Ondanks het Vichy-regime zijn er joden gered, is er verzet gepleegd en ontstond er broederschap, lijkt de president uit te dragen. Begin april toog hij naar Vassieux-en-Vercors (even ten zuiden van Grenoble) om de moord op 840 verzetsmensen door de nazi's met hulp van de collaborerende militie van Vichy, nu tachtig jaar geleden, te herdenken.
'Opportunisme' luidde ditmaal het oordeel van historicus Garrigues na deze zoveelste herdenking en waarschuwde voor een verzadigingspunt.
Met het jaarlijks treffen van vele staatshoofden, inclusief Joe Biden, geeft Macron echter onverstoorbaar, zelfs graag, internationale uitstraling aan de aanstaande tachtigjarige herdenking van D-Day aan de Normandische kust, even voor de Europese verkiezingen. Daarin past ook zijn recente verwijzing naar de oorlog in Oekraïne met het devies van de voormalige Franse verzetsgroep in Alpendorp Glières: 'De agressor moet stoppen, (...) en doordrongen zijn van onze vastberadenheid om in vrijheid te leven of te sterven.'
Macron zelf blijft onder vuur liggen, getuige ditmaal de kritiek van historicus Patrick Garcia voor de nieuwszenderFrance Info:'Het verheerlijken van de moed in het verleden tegenover de uitdagingen van het heden is een 'terrein waarop het eenvoudig is om eenheid te scheppen'.