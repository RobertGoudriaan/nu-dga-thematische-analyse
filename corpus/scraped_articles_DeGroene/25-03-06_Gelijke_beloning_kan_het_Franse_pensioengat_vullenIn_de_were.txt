Gelijke beloning kan het Franse pensioengat vullen In de wereld

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
6 maart 2025
Parijs- 'Er zijn geen heilige huisjes of taboes', verzekerde premier François Bayrou in aanloop naar het werknemers- en werkgeversoverleg over de 'verbetering' van de pensioenhervorming van 2023. De premier gaf hiermee toe aan de blijvend grote onvrede onder de Fransen over de vorig jaar ingevoerde verhoging van de pensioenleeftijd van 62 naar 64 jaar.
Aan de vooravond van het drie maanden durend wekelijks overleg dat vorige week is begonnen, stelde de premier toch één voorwaarde: in 2030 moet het tekort van 6,6 miljard in de pensioenkas zijn ingelopen. In reactie hierop verliet een boze voorzitter van de derde grootste vakbond FO (Force Ouvrière) al na een kwartier de eerste vergadering. Patrick Martin, voorzitter van werkgeversorganisatie Medef, ging er met gestrekt been in, hij ziet de Fransen 'liefst nog langer' werken om de financiering in balans te krijgen. Sophie Binet, leidster van de grootste vakcentrale CGT, ziet daarentegen mogelijkheden om zelfs een terugkeer naar 62 jaar te bewerkstelligen, verklaarde ze tijdens een interview op nieuwszenderFrance Inter:'Je moet het geld daar halen waar het is.'
Ze refereerde aan het onlangs door de Assemblée aangenomen wetsvoorstel om de achttienhonderd Fransen die meer dan honderd miljoen aan kapitaal bezitten een belastingaanslag van twee procent over dat kapitaal te sturen. Het levert de schatkist jaarlijks twintig miljard euro op; tweemaal het benodigde bedrag. Het zou bovendien de woede wegnemen jegens de meest gefortuneerden die procentueel - overigens in strijd met de grondwet - minder belasting betalen dan de gemiddelde Fransman. De regering-Bayrou is tegen, vreest een verplaatsing van de industrie naar lage-lonenlanden en pleit voor een half procent dat echter slechts twee miljard oplevert. De rechtse meerderheid in de Senat is het daarmee eens en zal dan ook het wetsvoorstel van de twee-procentnorm hoogstwaarschijnlijk wegstemmen. Toch moeten de partijen eruit komen, meent Bayrou, en om ook de werkgevers tot een compromis te dwingen dreigt hij met een referendum.
Vooralsnog biedt vakbondsleidster Binet opFrance Internog een tweede optie: gelijke salariëring voor mannen en vrouwen. Het zou met de extra bijdragen van de vrouwen aan de pensioenkas jaarlijks tien miljard euro opleveren. Dat bedrag maakt bovendien vervroegde uittreding mogelijk voor zowel de zware beroepen als ook voor vrouwen. Zij gelden immers als de grote verliezers van de pensioenhervorming; het zorgen voor het Franse nageslacht vergt nu eenmaal tijd en inspanning. Om de mogelijkheid van gelijke salariëring kracht bij te zetten, kondigde Binet een landelijke demonstratie aan op 8 maart: Internationale Vrouwendag.