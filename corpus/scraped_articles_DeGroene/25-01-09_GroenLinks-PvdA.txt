GroenLinks-PvdA

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
9 januari 2025
De toekomst van links is verbonden aan haar vermogen de sociaal-economische agenda tot dominante factor te maken. Daarover ben ik het gloeiend eens met Merijn Oudenampsen in de rubriekIn Den Haagvan 9 december. Dat zal in ons centrum-rechtse meerderheidsland alleen maar kunnen door het politieke midden. Het is dan ook niet die 'middenpolitiek waar Ad Melkert voor pleit die geleid heeft tot de huidige linkse onmacht'. Het is de combinatie van besluiten onder Rutte II die een groot deel van de achterban van de PvdA heeft vervreemd en van de daaropvolgende vlucht in de armen van GroenLinks die op harde electorale grenzen stuit.
Onder paars heeft de middenpolitiek wel gewerkt, zij het na zware politieke strijd. Oudenampsen zal zich zeker herinneren dat ik bij de aanbieding van het onvolprezen standaardwerkNeoliberalismemoest wijzen op cruciale omissies in de waardering van de rol van de Partij van de Arbeid. Zoals het vasthouden aan de algemeenverbindendverklaring van cao's, het tegenhouden van verlaging van het minimumloon, het met steun van vakbeweging en werkgevers gevonden evenwicht tussen arbeidsmarktï¬‚exibiliteit en -zekerheid, de hernieuwde koppeling van de uitkeringen aan de loonontwikkeling, het agenderen van armoede in Nederland en de succesvolle herintegratie van langdurig werklozen. De sociaal-economische agenda stond dus voorop. Bij de verkiezingen in 1998 kregen centrum-linkse partijen 75 zetels, uniek in de parlementaire geschiedenis. De terugslag in 2002, gevoed door de mediafascinatie voor Fortuyn, toonde het potentieel van een cultuurstrijd die zich echter bij de verkiezingen acht maanden later niet doorzette (met de PvdA terug van 23 naar 42 zetels).
Het cultuurthema domineerde wel in 2023 met een voor centrum-links treurig dieptepunt (47 zetels) en dus linkse onmacht - niet ondanks maar mede dankzij de gemeenschappelijke lijst van GroenLinks-PvdA. Inmiddels blijkt uit kiezersonderzoek dat deze combinatie op een electoraal plafond stuit. Het is dus urgent om ten halve te keren in plaats van ten hele te dwalen. Dat vraagt inderdaad een 'nieuwe Partij van de Arbeid' om in en met het politieke midden bruggen te slaan tussen hoger en praktisch opgeleiden, middeninkomens en uitkeringsgerechtigden; en bij te dragen aan maatschappelijke consensus over arbeidsmigratie, asielprocedures en het tegengaan van illegaal verblijf. Naarmate dit lukt zal weer ruimte ontstaan voor sociale kwesties in plaats van 'verdergaande culturalisering' in het centrum van de politieke aandacht; en als basis voor meerderheidsvorming rond het midden als alternatief voor toenemende polarisatie.
AD MELKERT
Jan Rothuizen