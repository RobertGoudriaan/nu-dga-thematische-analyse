Slavenstad Nieuw Amsterdam

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
25 januari 2024
1611.Op een van de eerste handelsmissies naar Noord-Amerika neemt kapitein Hendrick Christiaensen twee Lenapejongens mee naar Amsterdam. Ze gingen daarna mogelijk meerdere malen weer naar Manhattan. De schaarse bronnen suggereren dat het om zoons van een opperhoofd gaat die vrijwillig zijn meegegeven. Dat lijkt onwaarschijnlijk. Het was bij de VOC en WIC gebruikelijk om inheemse kinderen te roven en als vertaler te gebruiken.
1614.Jan Rodrigues (Juan Rodriguez), kind van een Afrikaanse vrouw uit Santo Domingo, arriveert met een Nederlands schip op Manhattan en blijft daar. Hij is een vrij man en de eerste inwoner van Afrikaanse origine.
1627.Met het Amsterdamse schip Bruynvisch arriveert de eerste groep slaafgemaakte Afrikanen. Ze zijn buitgemaakt op een Portugees schip bij Brazilië.
1629.Met patroonschappen (pachtconstructies met grootgrondbezit) wil de WIC de kolonie nieuw leven inblazen. Men belooft kolonisten 'soo veel swarten toe te stellen, als moogelijk wesen zal'.
1644.Meerdere Afrikaanse NieuwAmsterdammers worden vrijgemaakt. Ze moesten er echter jaarlijks voor betalen en hun (toekomstige) kinderen zijn niet vrij.
1655.Voor het eerst komt een slavenschip, het Witte Paert, direct uit Afrika aan in Nieuw Amsterdam.
1659.Om te voldoen aan de aanhoudende vraag naar slaafgemaakten in Nieuw Nederland probeert de WIC een directe uitwisseling met Curaçao op te zetten. Individuele kooplieden en gouverneur Peter Stuyvesant proberen van Nieuw Amsterdam een slavenhaven te maken.
1664.De Engelse overname valt samen met de aankomst van het Amsterdamse slavenschip Gideon, met 291 slaafgemaakten aan boord. Op dat moment zijn er slaafgemaakten in ongeveer één op de acht huishoudens in Nieuw Amsterdam.
Na 1664.De onder Nederlands bewind ingezette transformatie tot een belangrijke slavenstad werd voltooid onder Engels gezag. Rond 1740 waren er slaafgemaakten in veertig procent van de New Yorkse huishoudens. Met name op het platteland rond de stad waren Nederlandse families belangrijke slavenhouders.
1799-1827.In stappen wordt slavernij afgeschaft in de staat New York. Veel verzet daartegen komt van de van oorsprong Nederlandse families.