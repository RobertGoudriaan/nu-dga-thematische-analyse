Leraar is in Frankrijk een risicoberoep

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
9 november 2023
Parijs -De overheid heeft ons niet kunnen beschermen, verklaarde de zus van Samuel Paty drie jaar na de onthoofding van de leraar afgelopen week tegen de enquêtecommissie van de Franse Senaat over 'bedreigingen en agressie tegen leraren'. Haar uitspraak werd bevestigd door de moord op leraar Frans Dominique Bernard, die 8 oktober voor zijn school werd doodgestoken door een geradicaliseerde oud-leerling. Nadien neemt de angst onder leraren toe, mede door tientallen valse bommeldingen op scholen na de terreuraanval van Hamas.
Samuel Paty werd drie jaar geleden onthoofd nadat een vader een haatcampagne tegen hem was begonnen. Als de 'dood van mijn broer ergens toe zou hebben gediend', vervolgde de zus van Paty tegenover de enquêtecommissie, 'was Dominique Bernard er misschien nog geweest'.
Opinieonderzoeksbureau Opinion Way bevestigde op 22 oktober een stijgende vraag naar bescherming onder de Franse bevolking, zelfs als die maatregelen de individuele vrijheid aantasten. Driekwart van de ondervraagden is vóór camera's met gezichtsherkenning bij de ingang van de school. Een recent opinieonderzoek van Odoxa/Le Figarowees uit dat geen enkele politieke partij het vertrouwen geniet als het gaat om strijd tegen het islamistisch terrorisme.
Minister van Binnenlandse Zaken Gérald Darmanin poogt de kritiek te overschreeuwen, 'mijn hand trilt niet', met strenge straffen voor een valse bommelding: twee tot drie jaar cel en dertigduizend euro boete. Er lopen nu 64 onderzoeken. Collega-minister van Onderwijs Gabriel Attal bepaalde dat 83 leerlingen die op 16 oktober het eerbetoon aan de leraren Bernard en Paty hadden verstoord, werden geschorst in afwachting van disciplinaire maatregelen. Leerlingen die worden verdacht van radicalisering zouden van school worden gestuurd, zo oreerde de minister. Zijn voortvarende plannen werden op het Franse achtuurjournaal door onderwijsbond SE-Unsa direct teruggefloten. Hoe bepaal je of iemand is geradicaliseerd? Bovendien hebben minderjarigen op basis van de grondwet recht op onderwijs. Tegelijkertijd is één op de twee leraren 'bang om bepaalde onderwerpen aan te snijden en vermijdt deze zelfs', concludeerde onderzoeksbureau Ifop vorig jaar november. Het leraarsvak lijkt een risicoberoep geworden. 'Onacceptabel', oordeelde het redactioneel commentaar vanLe Mondevan 17 oktober, voorzien van de oproep om herwaardering van het leraarsvak, 'laatste bolwerk tegen het obscurantisme'.