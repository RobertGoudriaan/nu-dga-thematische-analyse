Niña Weijers

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
15 augustus 2024
Waarom nu, waarom überhaupt: wie zal het zeggen, maar sinds deze zomer heb ik me gevoegd bij de miljoenen Nederlanders die volkomen worden geabsorbeerd door de wederwaardigheden van een paar landgenoten op zoek naar liefde. De negentiende eeuw brachtPride and Prejudice,de twintigsteBridget Jones's Diary,denoughties Eat Pray Loveen nu is er danB&B vol liefde.
Meer dan wat ook komt het programma me voor als een staalkaart van de heteroseksualiteit anno 2024 (met de ene homoseksuele B&B-eigenaar van dit seizoen als uitzondering om de regel te bevestigen). De intergenerationele heteroseksualiteit van witte Nederlanders in de (hogere) middenklasse, om preciezer te zijn. Alleen al om deze demografie kan ik me moeilijknietaangesproken voelen. Ik mag dan niet uitsluitend op mannen vallen, feit is dat ik er met een samen ben op het moment van schrijven, tevens de vader van mijn kind. Ik bevind mij op een uiterst heteroseksueel, nucleaire-gezinstoestand-achtig punt in mijn leven, en ik zou liegen als ik beweer dat me dat niet met enige regelmaat bevreemdt en ongemak bezorgt. (Vanmorgen wilde ik een pet opzetten tegen de zon. Niet doen mama, riep mijn zoon, je lijkt op een man. Ik vroeg hem waarom ik er niet mocht uitzien als een man. Omdat, antwoordde hij, ik wil dat je eruitziet als mama.)
Er was een man die zijn beddengoed, inclusief kussen en dekbed zelf, in de wasmachine flikkerde. Toen hem dat door de eigenaresse van het beddengoed en de wasmachine werd verboden, noemde hij haar een pietje precies. Er was een man die arriveerde met een hart vervuld van liefde voor een vrouw die hij alleen had gezien in een filmpje van een paar minuten. Toen zij niet de vrouw bleek die hij bij elkaar had gefantaseerd, maakte zijn devotie plaats voor de woede die daar al die tijd al had gesluimerd, wachtend op het juiste moment om zich aan het grote publiek te presenteren. Er was een man met zoveel verlatingsangst dat hij in tranen uitbarstte toen zijnlove interesthet waagde zonder verdere uitleg een autoritje te gaan maken. Er was een man die een vrouw afwees en haar vervolgens ter afscheid min of meer aanrandde. Er was een man die een vrouw afwees door haar zo schofterig te behandelen dat ze niet anders kon dan zelf haar conclusies trekken. Ik ben zo opgelucht, verklaarde hij voor de camera, dat ze er zelf mee kwam, ik vind het zo moeilijk om mensen pijn te doen.
Mannen zijn zo érg, zei ik tegen mijn moeder. We zaten op haar dakterras met een glas wijn. Ze keek me, terecht, aan alsof ik niet goed bij mijn hoofd was. Alsof ik de afgelopen 37 jaar had rondgelopen zonder kennis te nemen van dat ene, essentiële feit.
Vroeger maakten mijn broer en ik ons zorgen om haar. We gunden haar een nieuwe man, zonder erbij stil te staan wat het precies was wat we haar gunden. Hetzelfde als onze vader? Gerechtigheid? Of was het meer dat we onszelf de geruststelling gunden - alsof alleen een liefdesrelatie garant zou staan voor de ontsnapping aan fundamentele eenzaamheid? Ik keek naar haar, en even lukte het me bijna haar te zien voor wie ze was, los van wie ik was ten opzichte van haar. Ik gruwde bij het idee dat dit het was wat ik haar al die jaren had gegund: een of andere man. Horror vermomd als beste optie.
'Ik denk dat de wereld er stukken beter zou uitzien als meer mannen zich eens lieten neuken', overweegt de verteller van Maurits de Bruijns recente romanMan maakt stuk.'Geneukt worden is het openstellen van je lichaam voor dat van een ander, het uit handen geven van de teugels, het oprekken van de grenzen, de ultieme vorm van toelaten, het is creativiteit in haar meest pure vorm, het is roekeloos, spannend, onverantwoord misschien, het is niet-weten, het is liefdevol.'
Ik gun het al die mannen inB&B vol liefdeecht om eens geneukt te worden (vooral dieene,ingewijden weten wie ik bedoel). Wat ik de vrouwen gun? Ik weet het wel, maar wie ben ik om het ze te vertellen.
'What would happen if I only said things I deeply believed to be true?'
Jordan Peterson