De generaal buiten dienst De terugkeer van de militaire strategie

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
16 juni 2022
Bij zijn afzwaaienwas de militaire blaaskapel ingerukt, volkslied, medailles, speeches van jaargenoten die memoreerden dat toen ze nog kadetten waren de wereld een andere plek was: Navo, Warschaupact, regimenten tanks in Berlijn. En daarom, haha, zei de commandant der strijdkrachten (die blaaskaak was verdomme tien jaar jonger dan hij), hadden ze een passend pensioenscadeautje voor een oude krijger. Iedereen keek toe hoe hij met trillende handen het doosje opende. Er zat een tinnen soldaatje in. Iedereen lachen.
Toen hij dat najaar in Parijs was (hij had immers zijn vrouw beloofd eindelijk met haar te reizen) kwam hij een winkeltje tegen waar ze precies die tinnen soldaatjes verkochten. Dus kocht hij er nog twee of drie. Gewoon voor de leuk. Bleek dat hij ze ook online kon bestellen.
Van de kinderen mocht hij al jaren niet meer meedoen met Risk. Hij bleef maar doorgaan over troepenverplaatsingen, hoe sterk Wellington daarin was, hoe zwak Hitler. 'Pááááp!' Dus stelde hij op zolder zijn tinnen legioenen op. Best leuk om van papier-maché en verf een landschap na te bouwen en, bijvoorbeeld, de Slag bij Balaklava, 1854, na te spelen. Het stond op zolder, zijn vrouw en de kinderen hadden er geen last van, dus waarom deden ze er zo nuffig over?
Was hij echt zo oud? Was dit tijdperk van legers voorbij? De VS vochten een oorlog tegen een concept, 'het terrorisme', met China en Rusland verkeerde Europa in een oorlog, 'maar niemand die het ziet'. Vandaag waren internettrollen de nieuwe artillerie, vals nieuws de nieuwe tapijtbombardementen.
24 februari kreeg hij een appje. Of ze hem mochten bellen voorOp1?En nog een appje:Jinek. In de studio kreeg hij alle ruimte. Hij mocht zelfs met een stokje iets op de kaart aanwijzen: 'Als deze legergroep bij deze legergroep komt, noem je dat een tangbeweging.' Hij kon zich niet inhouden: 'Oftewel:mouvement en tenaille.'Een week later zat hij er weer: 'De eindeloze rij militaire wagens die richting Kiev rijdt, lijkt indrukwekkend, maar illustreert ook precies hoe kwetsbaar een oprukkend leger is, want al die soldaten moeten eten krijgen, alle wagens benzine.'
Legers waren terug, strategie, logistiek,the fog of war- en hij was terug, de ene avond bij de npo, de andere op de commerciëlen. Hij werd gebeld; of hij geen podcast wilde maken? Een podcast!
Die zondag kwamen zijn kinderen eten. Hij legde alvast de doos Risk klaar. Nu wilden ze vast.