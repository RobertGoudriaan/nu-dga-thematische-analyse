De pijnbomen verdwijnen uit de Romeinse skyline

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
31 augustus 2023
Rome- Hij wordt sterk bedreigd, de 'paraplu-pijnboom', onmisbaar in de skyline van Rome. In het Italiaans heet hij depino marittimo,omdat hij groeit in de zilte zeelucht van mediterrane kustgebieden. Vanaf halverwege de achttiende eeuw, toen de Grand Tour op gang kwam, tot nu, is de paraplu-pijnboom het meest getekende, geschilderde en gefotografeerde element van Rome, naast de Romeinse ruines. De pino marittimo is een symbool van de Grieks-Romeinse oudheid, ooit meegenomen door Griekse 'arbeidsmigranten' naar Rome, daar wortel geschoten, en niet meer weg te denken uit het stadslandschap en de omringende gebieden, zoals het prachtige Ostia Antica, dat in de schaduw ligt van honderden van deze bomen.
Maar het gaat slecht met de huidige generatie maritieme pijnbomen en een nieuwe generatie is niet geplant, want regeren en vooruitzien ontmoeten elkaar zelden in Rome. De redenen zijn talrijk, de belangrijkste is een Noord-Amerikaanse parasiet die toumeyella parvicornis heet en die sinds 2014 de Italiaanse pijnbomen teistert. Het bruine kevertje bedekt de pijnboom van onder tot boven met zijn uitwerpselen waardoor er een kleverige laag ontstaat waarop schimmel kan woekeren, zodat de boom uiteindelijk helemaal overdekt is met een zwarte patina en sterft. Er is niets tegen te doen behalve de contra-parasiet uit Noord-Amerika importeren, maar wat je dan in huis haalt weet niemand.
Liefst 50.000 van de 82.000 maritieme pijnbomen van Rome en omstreken lopen ernstig gevaar. Naast de Noord-Amerikaanse parasiet hebben slecht onderhoud, verkeerde snoeimethodes, asfaltering en smog ook hun aandeel in de strijd. Bovendien is de huidige generatie pijnbomen ook wel zo'n beetje aan zijn natuurlijke einde. Met Kerstmis 1937 liet Mussolini de eerste maritieme pijnboom planten op het Piazza Venezia, om de bomenrij vervolgens door te trekken tot aan de eur-wijk. Tweeduizend pijnbomen als symbool voor de 'italianit√†' ('italiaansheid') waar Mussolini toen zo aan hing, en Giorgia Meloni nu opnieuw. Het harde leven in de stad halveert de natuurlijke levensduur van de pijnboom van 180 naar 90 jaar. Was het een idee geweest om te zorgen voor nieuwe generaties maritieme pijnbomen, die dan nu inmiddels al een flink eind waren opgeschoten en de skyline van Rome hadden kunnen veiligstellen? Jazeker, dat was een idee geweest.