PVV en Poetin

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
29 februari 2024
In het artikel over het verzet van de PVV tegen verduurzaming(De Groene,8 februari) worden de maatregelen opgesomd die de PVV wil nemen om het gebruik van fossiele brandstoﬀen te behouden tegen de trend van verduurzaming in. Maar de opvattingen van de PVV gaan verder: men wil het gebruik van fossiele brandstoﬀen zelfs stimuleren door kolencentrales opnieuw te openen. De vraag is echter waarom de PVV zich zo keert tegen verduurzaming: ze zou zich ook passief kunnen opstellen.
Wie heeft er baat bij meer afhankelijkheid van vervuilende fossiele brandstoﬀen? Het antwoord luidt: Poetin. Hij wil alternatieven voor zijn olie en gas, zoals wind- en zonne-energie, frustreren om ons afhankelijk te houden van fossiele brandstoﬀen. Door meer vraag stijgen dan de prijzen van olie en gas, waardoor hij een hogere prijs kan vragen aan zijn klanten, zoals India en China. Hierdoor kan hij de oorlog tegen Oekraïne gemakkelijker ﬁnancieren.
Dit past in de pro-Russische houding van de PVV, die zich verzet tegen militaire steun van Nederland aan Oekraïne. Ook het verzwakken van de EU (Nexit) en het verzwakken van de Navo (Turkije zou uit de Navo moeten) passen in het straatje van Poetin.
De mogelijke banden tussen PVV en Poetin worden dan ook politiek levensgevaarlijk als Wilders premier zou worden.
HANS VERMEIJ
U kunt uw
ingezonden
brief van maximaal 400 woorden sturen naargroene@groene.nl