Inheems Rebekka de Wit

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
25 juli 2024
Al jaren wordt er geprocedeerd tegen de Australische staat door de bewoners van de Straat Torreseilanden. Het is niet zo dat ze daar de hele tijd met zandzakken in de weer zijn, maar toekomstige generaties zullen moeten verhuizen. De zaak wordt gevoerd op basis vanthe right to culture,enthe right to dignified life.
Bij de EU-verkiezingen was ik lid van het stembureau en ik zat de hele dag naast iemand dieinternational business lawstudeerde. Toen ik deze rechtszaak noemde zei ze: 'dat issoft law,dus dan boeit het niet'. Ze bedoelde: dan hoef ik het niet voor het examen te kennen, en dus kende ze het niet.
De Australische staat had al die toekomstige klimaatvluchtelingen wel een huis aangeboden, maar de eilanders, hun verbinding met de zee en die zee met hun cultuur was zo'n integraal web dat ze geen dignified life meer konden leiden in een buitenwijk in Brisbane. Ze konden nergens anders thuis zijn dan op hun voorouderlijk land.
Ze zijn inheems, de eilandbewoners. Dat ben ik niet, en alhoewel mijn voorouders volgens mij ook ronddoolden in dezelfde rivierdelta waar ik mijn tijd doorbreng, voel ik me niet inheems en heb ik niet de indruk dat ik dat binnenkort nog ga worden. Ik kan natuurlijk wel m'n best doen, maar ik ben onderdeel van een gemeenschap die heel graag asfalt en distributiecentra overal neerkwakt, waardoor ik er niet in slaag om me ook maar een beetje verbonden te voelen met de grond onder het asfalt.
Ik woon daar, tussen die distributiecentra, en kijk uit over een brede geasfalteerde weg. Laatst las ik dat veel rijkswegen met Marshall-hulp zijn gebouwd om van Europa de grootste afzetmarkt te hebben voor alle spulletjes uit Amerika. Is herkolonisatie een woord?
Volgens mij zeggen we dat deze cultuur kwam 'aanwaaien'  uit Amerika. Alsof we onder een boom zaten, in zo'n aanwaaiend briesje weg te dromen, terwijl al dat asfalt en al die fossiele cultuur met bulldozers werd aangelegd.
Het leven tussen het asfalt en distributiecentra is inderdaad geen dignified life, zelfs als je je niet meer kunt herinneren hoe het leven hiervoor was. Daarom kopen mensen waarschijnlijk massaal SUV's, omdat je dan zo hoog zit dat je kunt vergeten hoe undignified het allemaal is.
Een tijd geleden zag ik een documentaire over een vrouw die leefde op een Schots eiland. Dat is niet waar. Ik sprak iemand die een documentaire had gezien over een vrouw die woonde op een Schots eiland. Hij vertelde me uitgelaten dat die vrouw werkelijk nooit eenzaam was, want ze had altijd het eiland dat haar gezelschap hield! Kun je het je voorstellen?! riep hij. Even dacht hij eraan ook naar dat eiland te gaan, maar hij begreep op tijd dat dit precies het verkeerde idee was. De vrouw had dat eiland al veertig jaar als gezelschap, en Dunkin' Donuts was nog niet gekomen om het allemaal te onteigenen, zoals in zijn eigen stad. Die veertig jaar kon hij niet meer inhalen.
Hij solliciteerde bij de Groendienst in de stad, maar wilde niet minder verdienen dan hij deed als vaste acteur bij een ensemble. Bovendien wilde hij ook zijn eigen uren kunnen bepalen. Hij werd niet aangenomen.