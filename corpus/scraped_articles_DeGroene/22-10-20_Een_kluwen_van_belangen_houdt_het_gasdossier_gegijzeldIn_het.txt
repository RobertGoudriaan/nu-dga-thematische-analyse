Een kluwen van belangen houdt het gasdossier gegijzeld In het nieuws

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
20 oktober 2022
'Zestig jaar aardgaswinning heeft Nederland veel gebracht, maar kent zeker voor gedupeerden schaduwkanten.' Met deze woorden begon Tom van der Lee, voorzitter van de parlementaire enquÃªtecommissie aardgaswinning Groningen, de 69 openbare verhoren met getuigen en deskundigen die in zeven weken plaatsvonden. De een kwam tegenover de zevenkoppige commissie woorden te kort, de ander wist zich op cruciale punten maar weinig te herinneren, verschillende stemmen spraken elkaar tegen.
De laatste week was dat niet anders. Shell-directeur Ben van Beurden beweerde donderdag stellig dat het in Groningen nu 'technisch gezien veilig' is. Vrijdag zei de toezichthouder van Staatstoezicht op de Mijnen (SodM) Theodor Kockelkoren dat nam en Shell op dit punt echt de plank misslaan. Hij noemde het beschamend en verdrietig dat ze opnieuw over de rug van mensen in Groningen een in zijn ogen verkeerde discussie voeren over veiligheid. 'Wanneer het wel of niet veilig is, wordt niet bepaald door de oliemaatschappijen. Dat bepaalt de Nederlandse overheid.'
In de laatste week ook fietste een goed geluimde premier Rutte door zijn bijna vijf uur durende verhoor onder ede. De tijd was door zijn vingers geglipt, zo bleek, de twaalf jaar van zijn premierschap waarin het gasdossier ontspoorde. In het jaar na de zwaarste aardbeving, in 2012, werd een recordhoeveelheid gas gewonnen; op welk moment was hij daarvan op de hoogte? Destijds zat een vraag daarover weliswaar in een 'vragenset' voor een persconferentie, verklaarde Rutte, maar hoe 'bizar' hoog dat winningsniveau was geweest, realiseerde hij zich pas echt in 2018. Een interview met de toenmalige toezichthouder van SodM kwam toen binnen als 'een dreun in het gezicht'.EenVandaagfilmde hoe bij oud-secretaris Susan Top van het Groninger Gasberaad, gezeten voor haar televisie, de mond openviel bij het horen van die woorden. 'Serieus?'
Als de verhoren iets inzichtelijk maakten, is het de kluwen van belangen die het gasdossier gegijzeld houdt. Er zit een gat tussen weten en werkelijk weten, tussen weten in Den Haag en weten in Groningen. Rutte vertelde over een ontmoeting met Groningers met 'verschrikkelijke paniek in de ogen' die de controle over hun leven zeiden kwijt te raken en tegelijkertijd het besef bij hemzelf van de 'hele complexiteit' van de versterkingsopgave. 'Ik dacht toen, pfffff', zei hij, en hij bracht zijn handen even naar het hoofd. Over hoe zwaar de gesprekken met gedupeerden zijn, vertelde ook staatssecretaris Hans Vijlbrief. 'Het is heel erg als iemand drie kwartier tegenover je zit te huilen.'
Het sentiment van de Groninger is breed gevoeld. De invulling van het Nationaal Programma Groningen, in 2018 opgezet vanuit het idee dat Groningers na het gas een 'goede toekomst' moeten krijgen, lijkt er deels op gericht; 1,15 miljard euro werd vrijgemaakt om de regio vooruit te helpen. Onderzoek van Investico enDagblad van het Noorden (zie pagina 18)toont aan hoe het programma ten onder ging aan 'bestuurlijk eigenbelang en kortetermijndenken'.
Een groot deel van het geld werd zonder gemeenschappelijk plan uitgegeven aan maatschappelijke taken die eerder bleven liggen, maar waar het geld niet voor was bedoeld, en aan vele kleinschalige projecten. Er kwam een viswinkel in Winsum, een vleermuizengrot in Wirdum, een bed & breakfast waar je 's nachts een beving kunt beleven. Het is suikergoed dat de Groningers krijgen toegeworpen terwijl de werkelijke versterkingsopgave achterblijft.
Vooralsnog kun je voor een bevingservaring terecht in elke bed & breakfast boven het Groningenveld. Tijdens de openbare verhoren schudde de bodem in Groningen regelmatig. Op mijn deurmat plofte een brief van een bedrijf dat een gratis schadecheck voor aardbevingsschade aanbiedt,no cure no pay. Hun medewerkers kunnen ons begeleiden en ontzorgen bij het gehele traject - binnen drie dagen staan ze op de stoep voor een check van slechts vijftien minuten. Veel Groningers zullen een diepe zucht slaken bij die gedachte. Je zou alleen hopen dat de brief niet ondertekend was door een bedrijf dat munt uit hun ellende slaat, maar door een overheid die na jaren talmen de volledige verantwoordelijkheid neemt.
'Ik dacht toen, pfffff', zei Rutte, en hij bracht zijn handen even naar het hoofd