Wegkijken

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
6 oktober 2022
TONEEL Ik zeg toch sorry
Nee, zíj zijn er al. Acteurs Raymi Sambo en Urmie Plein wachten licht gespannen op de rest van de cast. Daar druppelen ze binnen, met wat geharrewar over de aanvangstijd. Nard Verdonschot, die 'heeft er echt zin in', Gabby Bakker, Dennis Coenen en Rochelle Deekman, 'ik vind dit gewoon een super sympathiek project'.
InIk zeg toch sorry, de listige satire en hilarischecringekomedie, is het stuk dat gespeeld wordt in een scherpe dialoog met de effecten van datzelfde stuk op de acteurs. Onderwerp: de afschaffing van de slavernij. Raymi Sambo Maakt en theatergroep Aluin sloegen de handen ineen en maken razend knappe komedie én bittere tragedie. En bewegen zo in het gebied waar ook cineast Jordan Peele opereert. Op het voortoneel, waar het stuk zich afspeelt en in de coulissen, waar het commentaar op het stuk plaatsvindt, verbeelden ze dat wat je laat zien en dat wat je liever niet toont. Gaandeweg lopen deze steeds meer door elkaar. Technisch waanzinnig mooi opgebouwd door de ramstrakke toneeltekst van Raymi Sambo, Ayden Carlo en Erik Snel. Die gedragen wordt door al even geweldig spel van de hele cast.
Terug naar die tekst, die een verademing is, met veel ruimte voor het scherp bittere. Ook als onderzoeksruimte te lezen voor Gloria Wekkers gedachtegoed inWitte onschuld(2016). Via decomic reliefbiedt de tekst mogelijkheden het bittere te overstijgen. Nergens wordt er met meel in de mond gepraat over de slavernij en hoe deze vandaag doorzingt. Waar op z'n best uit ongemak van weggekeken wordt. De luxe van dat wegkijken staat (eindelijk) onder hoogspanning. Hoe, vragen de makers zich af, kunnen we nu eigenlijk spreken over een gedeelde geschiedenis als we het hebben over ons slavernijverleden? Die vraag trekken ze een avond lang uit elkaar, gevoelig en snoeihard.
Het stuk heeft de vorm van een re-enactment van de eerste viering van de afschaffing van de slavernij ergens in 'de Koloniën' in 1863. De acteurs spelen alle sprekers op deze viering, onder wie de toenmalige Nederlandse premier, een vrijgemaakte vrouw (een Theo d'Or-nominatie voor Urmie Plein) en dus ook steeds zichzelf ('Heb jij m'n nepbloed gezien?'). Het nu en het toen lopen op veel manieren in elkaar over. Als de premier spreekt, is de gave Mark Rutte niet ver weg en ook Pim Fortuyn echoot mee met een 'tot uw dienst'.
Het fictieve gezelschap dat dit stuk speelt heeft niet veel middelen, één slanke binnenpalm verbeeldt de Koloniën, het lichtplan wiebelt en het besef van de vierde wand laat te wensen over. We hebben kortom te doen met mensen, imperfect acteurs en imperfecte, zoekende burgers. 'Is dit nu wel of niet oké?' vraagt de witte acteur zich vertwijfeld af over zichzelf en zijn rol in het geheel. De juiste vraag, eindelijk.
Han van WieringenIk zeg toch sorry,
tot 18 december op tournee,https://raymisambomaakt.com
Sanne Peper | Raymi Sambo, Dennis Coenen en Urmie Plein in de voorstelling Ik zeg toch sorry