Israëliërs verhuizen tijdelijk naar Griekenland Aan de grens

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
7 december 2023
'De horror in Israël is niet te verdragen. De moordpartij door Hamas, de bombardementen door Israël', zegt Efi (25), die dicht bij de grens met Jordanië woont en een opleiding tot maatschappelijk werkster volgt. Omdat sinds 7 oktober alle universiteiten en hoge scholen in Israël zijn gesloten, en niemand weet voor hoe lang, is ze zoals vele duizenden landgenoten naar Griekenland gevlogen. Ze zit op een terrasje op het kleine eilandje Hydra. Het is idioot warm weer voor eind november. Ze heeft net gezwommen.
'In de meeste media in Israël staat niet dat het nu zo gruwelijk is in de Palestijnse ziekenhuizen door ons toedoen. Baby's sterven in de couveuses omdat Netanyahu voor héél Gaza de stroom heeft afgesloten. We moeten naar Al Jazeera kijken om daarvan op de hoogte te blijven. Ik háát Netanyahu. Ik háát mijn land.' Ze overweegt een paar maanden op Hydra te overwinteren. 'Heb jij toevallig nog een kamer over?'
Sinds vijf jaar is er sprake van een opmerkelijke stijging van Grieks onroerend goed-verkoop aan Israëliërs, vooral in en rondom Athene.
'Sinds 7 oktober dekt "stijging" de lading' niet meer, zegt Taksis, een vastgoedmakelaar in Kolonaki, de P.C. Hooft-buurt in Athene-Centrum. 'Het is meer een ontploffing. Ze kopen niet alleen, maar huren ook alles. Hele families melden zich aan. We hebben nu permanent twee Hebreeuwse vertalers op kantoor.'
De Griekse kranten melden dat door de komst van Israëliërs de koop- en huurprijzen vooral in Athene de pan uit rijzen. De woningnood voor gewone Grieken was al nijpend, door het massatoerisme en de komst van Airbnb, maar sinds een maand is het ronduit dramatisch. Hotels in deftig Athene-Zuid vlak aan de kust - Glyfada, Voula - die normaliter 's winters sluiten, blijven nu allemaal open omdat hele grootfamilies uit Israël ze voor meerdere wintermaanden huren. De Griekse regering wapent zich nu al tegen Palestijnse vluchtelingen straks. Een vluchteling die voor het Griekse parlement de Palestijnse vlag hees, is gearresteerd. 'Maar alle Israëlische vluchtelingen met veel geld zijn hier natuurlijk van harte welkom. Hoe meer hoe beter', zegt makelaar Taksis.
Het aantal in 2023 getelde doden en vermisten aan de Europese buitengrenzen, volgens het Missing Migrants Project (IOM): 4107