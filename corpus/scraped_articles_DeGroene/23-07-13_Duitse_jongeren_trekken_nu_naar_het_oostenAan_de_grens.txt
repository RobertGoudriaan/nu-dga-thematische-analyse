Duitse jongeren trekken nu naar het oosten Aan de grens

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
13 juli 2023
'Oost-Duitsers zijn niet minder intelligent dan West-Duitsers', zegt de AfD-politicus Rolf Weigand. Het lijkt een opmerking van dertig jaar geleden, direct na de Duitse eenwording, maar hij zei het eind juni. Dit statement blijkt dit jaar opnieuw een politieke actualiteit te hebben gekregen - en is een direct gevolg van een van de belangrijkste vormen van migratie binnen de Duitse grenzen. Weigand heeft de herkomst van professoren in zijn deelstaat laten uitzoeken. Daaruit blijkt dat verreweg het grootste deel van alle academische topposities in het oosten van het land door 'West-Duitsers' wordt ingenomen. Andere recente studies bevestigen deze uitkomst: niet alleen aan de universiteiten, maar in elk aspect van de maatschappelijke elite hebben de West-Duitsers in Oost-Duitsland de meerderheid.
Het verschil laat zich historisch verklaren; het is een direct gevolg van de Duitse eenwording in 1990. Een nieuwe maatschappelijke elite diende de voormalige ddr-burgers destijds richting een nieuwe democratie te leiden, en de ddr-elite paste daar niet bij. Op hetzelfde moment vond óók een exodus plaats van anderhalf miljoen OostDuitse, met name vrouwelijke jongvolwassenen naar het westen, die het oosten met een stuk minder talent achterliet. De gevolgen van dezebraindrainzijn in 2023 weer een verhit politiek discussiethema geworden. De AfD is in opkomst in de oostelijke deelstaten, en voor diverse progressieve commentatoren is dit een direct gevolg van een gebrek aan intelligente kiezers. Voor de lokale AfD laten de cijfers daarentegen de blijvende macht van West-Duitse 'elites' in 'hun' regio zien. Weigand verwijst naar het boekDer Osten: Eine Westdeutsche Erfindungdat nu al maanden boven aan de Duitse nonfictie-bestsellerlijsten staat. Daarin stelt ook Dirk Oschmann, in 2011 de eerste hoogleraar literatuurwetenschap met Oost-Duitse achtergrond aan een Oost-Duitse universiteit, dat de academische wereld in het oosten bijna volledig uit 'puur West-Duitse netwerken' bestaat.
Nauwelijks bediscussieerd wordt een nieuwe ontwikkeling. Steeds meer Oost-Duitse jongeren blijken inmiddels in de eigen regio te gaan studeren, en tegelijk trekken er sinds een paar jaar méér personen van West-Duitsland naar het oosten dan andersom - onder wie studenten, aangetrokken door goedkopere woningen en goede studievoorzieningen. Al is de herkomst van deze nieuwe migranten niet helemaal Oost-Duits, het aantal hoogopgeleiden zal ermee stijgen.
Het aantal in 2023 getelde doden en vermisten aan de Europese buitengrenzen volgens het Missing Migrants Project (IOM): 2270