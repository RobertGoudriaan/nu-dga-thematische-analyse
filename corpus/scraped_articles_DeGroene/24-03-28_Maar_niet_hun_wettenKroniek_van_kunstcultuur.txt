Maar niet hun wetten Kroniek van kunst&cultuur

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
28 maart 2024
POP Kacey Musgraves
In 2020 overleed John Prine, de grootmeester van de bedrieglijke eenvoud, aan de gevolgen van corona. Hij keert terug in het openingsnummer vanDeeper Well, het zesde album van Kacey Musgraves, de zangeres die sinds haar debuutSame Trailer Different Park(2013) al zeven Grammy Awards won. Op de hoes van dat album droeg ze nog cowboylaarzen, op latere albums bewoog ze veel meer naar de popmuziek. Er kwamen zelfs twee kerstplaten. Ze brak helemaal door met het verrassend experimenteleGolden Hour(2018), een album waarvan ze weleens heeft gezegd dat ze het schreef onder invloed van verliefdheid en lsd. OpDeeper Wellkomt ze daarop terug in het titelnummer, dat bol staat van de softdrugsverwijzingen:'Everything I did seemed better when I was high, I don't know why.'
Zou je nummer en albumDeeper Wellstilistisch moeten duiden, dan zijn ze wat je krijgt wanneer een countryzangeres met een diepe liefde voor folk indiepop maakt.
Het album begint met de twee allersterkste nummers. In openerCardinalzingt ze over een oude vriend die zonder waarschuwing opeens uit haar leven verdween. Dat is Prine. In het nummer duikt hij op als de rode kardinaal, de zangvogel die wordt beschouwd als een symbool van voorspoed en van geluk, en ook als een boodschap van een overledene.'Are you bringing me a message from the other side?/ Cardinal/ Are you telling me I'm on somebody's mind?/ Don't leave me behind',zingt Musgraves. Ze doet soms denken aan Tanita Tikaram, een generatie ouder, een flinke slag heser en zevenduizend kilometer verderop woonachtig, maar in het bezit van dezelfde troef die kalmte heet.
In die kalmte waarin ze haar holistische kijk op de wereld schetst zit op momenten ook venijn verstopt. InDinner With Friendsbijvoorbeeld, waarin ze haar staat Texas bezingt, het Utopia van extreem-rechts, met soepelere wetten voor wapens en strengere tegen abortus en migranten. Dus kent Musgraves' ode een disclaimer:'My home state of Texas/ The sky there, the horses and dogs/ But none of their laws.'Ze zingt die laatste zin met exact dezelfde intonatie als de twee ervoor, precies de reden dat ze doel treffen.
Wil Kacey Mugraves haar nummers halverwege van subtiel van richting, stemming of lading veranderen, dan is haar wapen niet de uithaal. In het mooieGiver / Taker,waarin de geest van Aimee Mann ronddwaalt, laat ze daartoe na een minuut en twintig seconden gewoon een drum invallen, opvallend hard in de mix, en daarmee afdoende om bij te kleuren, zoals Kacey Musgraves dat graag doet: subtiel maar dwingend.
Leon Verdonschot
Kacey Musgraves -Deeper Well.Kacey Musgraves speelt 1 en 2 mei in Paradiso
Kelly Christine Sutton | tegenover: Kacey Musgraves;