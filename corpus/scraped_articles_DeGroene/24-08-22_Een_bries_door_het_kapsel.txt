Een bries door het kapsel

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
22 augustus 2024
TONEEL Hans Klok
In zijnZomergasten-uitzending bracht Hans Klok twee zomers geleden goochelen tot leven. De pure verwondering die met hem van het scherm spatte, was aanstekelijk. Een onuitputtelijke stroom kennis en anekdotes over andere goochelaars deed de rest. De wereldberoemde pro is deze zomer neergestreken in Theater Carré, waar hij als jongen van tien naar het Kerstcircus ging. Hij zag er de illusionisten Hans en Helga Moretti, en was verkocht. Nu staat hij er zelf en voert een illusie van de Moretti's uit: een sympathieke variant oprags-to-riches.
Nu is de vraag of je een avondvullend programma lang kunt goochelen zonder verbindende verhaallijn. Ik denk Klok wel, maar hij koos voor een anekdotische kapstok, regie: Stanley Burleson. VoorFace the Futureis een alter ego verzonnen, Hans Lok, een slechte AI-versie van het origineel, een klassiekebad guycompleet met moehaha-lach, die verslagen moet worden door de vier elementen tegen hem in stelling te brengen, die de echte Klok van vlees en bloed moet zien te vinden. Wat een tijdmachine, een bezoek aan Egypte, Parijs en de toekomst rechtvaardigt. En dit alles uitgesprokentongue in cheekuitgevoerd.
Dat was niet aan mij besteed, maar daar gaat het toch niet om. Waar het wél om gaat: Het ene moment staat er een assistent in een glitterkostuum van gaas op een metalen kist en na een rap langs wapperende glanzende doek staat, in wat nog hetzelfde ogenblik lijkt, Hans Klok er, met een bries door het kapsel en een lichtgevende glimlach op zijn tijdloos knappe gezicht. Wenkbrauwen in de haargrens, hoe doet defastest magicianhet? Dat het een truc is, mag bekend zijn. Het geldt voor alles wat door zijn razendsnelle handen door Carré buitelt met de bombast en snelheid van een actiefilm. Het korte moment dat je dat vergeet, is waar hij op jaagt.
Er is een onmogelijk zwevende kartonnen doos, waar hij zelf uit stapt; er is het aanhoudend verschijnen en verdwijnen van gekostumeerde mensen, die steeds perfect de drietrapsraket van de belofte, de wending en de prestige uitvoeren. Er is een mimespeler die een koffer een eigen leven geeft. De gloeilamp die door het donkere Carré beweegt, alsof Klok een tovenaar is, een illusie van Harry Blackstone jr., de speelkaarten waar je mond van openvalt. Je ziet steeds niet wat je ziet.
Er zijn twee soorten publiek bij zijn shows, vertelt Klok. Mensen die nieuwsgierig zijn en de avond over zich heen laten komen, en mensen die sceptisch met de armen gevouwen voorover zitten. Als Klok op zoek is naar het element water en de tonen vanToxicvan Britney Spears door de speakers blazen in het Parijs van rond 1800 en een vrouw in een glitterbadpak in een ingewikkelde kist verdwijnt zijn alle wetten van de logica ook weggetoverd, maaram I not entertained?
Han van Wieringen
...