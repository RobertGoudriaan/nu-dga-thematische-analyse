Is het mogelijk?

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
29 februari 2024
TONEEL Julie
Het eerste Zweedse naturalistische toneelstuk, zoals August Strindberg zijnFreule Julieuit 1888 noemde, speelt zich af op één plek. De keuken van het landhuis waar drie figuren elkaar tijdens midzomernacht ontmoeten, is in de nieuwste versie van ita gehandhaafd gebleven, maar wel gemoderniseerd. Manshoge wanden met glanzend stalen (koel)kastdeuren omsluiten het schouwburgpodium. Achter een buitenmaats aanrechtblok hangt de aankondiging van het onheil: een lange rij messen aan een magneetstrip.
De jonge Britse 'sterregisseur' Rebecca Frecknall bewerkt zelf de klassiekers die zij met een eigentijdse blik doorlicht. Uit de titelJulieis het adellijke 'freule' verwijderd. De dochter van de graaf die het in de keuken komt aanleggen met de huisknecht, is een jong ding uit een rijke familie. Ze viert haar 21ste verjaardag met een houseparty. Uit de gedempte beat die van bovenaf doordreunt, klinkt soms een luide bonk met gejoel die de figuren in de keuken opschrikt. Eefje Paddenburg komt daar tipsy binnen wankelen in een superkort goudglinsterend feestjurkje. Vlak daarvoor hebben we gezien hoe Jan, hier de chauffeur van Julies vader, met echtgenote en keukenhulp Christine, de voortgang van hun gezamenlijke babyproject besprak. Deze toevoeging aan het oorspronkelijke toneelstuk is bepalend voor Frecknalls visie op de figuren.
Christine weet op haar 35ste wat ze wil. In de aardse vertolking van Hannah Hoekstra is zij daarin de enige. De Jan van Minne Koole blijkt van binnen net zo wankel als twintiger Julie. Als zij hem dwingerig komt opeisen, opent dat een deur naar een avontuurlijker leven dan het gezinnetje dat Christine met hem voor ogen heeft. Het heeft met Julies rijkdom te maken, maar het standenverschil dat Strindberg in zijn toneelstuk slecht, is niet zo bepalend meer. Het omineuze geluid waarmee halverwege alle deuren in de keuken openknallen, verbeeldt indrukwekkend wat er zich nog meer opent in de samenkomst van Julie en Jan. Een deur naar de chaos binnenin hen, naar de donkerte van een richtingloos jongemensenbestaan.
De herhaalde Strindberg-zin 'Is het mogelijk?', uitgesproken door de geschokte Christine als zij het overspel van haar geliefde ontdekt, wijst nu ook vooruit naar de mogelijkheid om uit het leven te stappen. Knap aan de ita-enscenering is de balans tussen lichtheid en zwaarte. Tegenover de aangrijpende, meeslepend uitgespeelde heftige emoties, soms uitgeleefd in fysieke aanvallen, staat een naïviteit die in Jan en Julie geestig wordt uitvergroot. Jan is niet Strindbergs bereisde manvan-de-wereld: als hij Julie wil meenemen naar het buitenland, komt Kroatië bij hem op omdat zijn baas daar regelmatig naartoe vliegt. Julie wil niet haar gekooide vogeltje mee op reis nemen, maar haar mini-hondje dat in een Gucci-tas zit.
Overweldigend mooi is het licht (van Jack Knowles): het goudschijnsel van Julies jurkje op de metalen wanden, later overgenomen door de weerspiegeling van water dat in de stortregennacht uit het aanrechtblok de vloer op stroomt. En als de zielsduisternis de keuken overneemt, komt het licht uit de geopende deuren.
Marijn van der Jagt
...