Dit was thuis

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
15 februari 2024
KUNST Imagine Home
Thuis is in het Franschez soi,'bij zichzelf'. In het Nederlands heeft thuis dankzij reclames en gezegdes in de eerste plaats een associatie met koffie, rookworst en tikkende klokken. In de tentoonstellingImagine Homein het Noordbrabants Museum laten dertien hedendaagse kunstenaars zien dat hun verbeelding een stuk verder reikt. Het ouderlijk huis van de meeste deelnemers staat niet in Nederland, voor sommigen is het fysieke huis inmiddels verdwenen. Dat betekent niet dat het niet meer te verbeelden is.
Heel nauwkeurig gebeurt dat in het werk van het Foundland Collective, een samenwerking van de Zuid-Afrikaanse Lauren Alexander en de Syrische Ghalia Elsrakbi. Voor hunGroundplan Drawingsvroegen ze hun Syrische vrienden te vertellen over de huizen die ze na het uitbreken van de oorlog in 2011 moesten verlaten. Zo ontstonden plattegronden met een bijzondere legenda. 'Sawsan' woonde in het huis van haar ouders in Damascus met zes personen. In de grote woonkamer stond een piano. Sawsan had een hekel aan haar pianolessen, maar nu heeft ze daar spijt van. In de tuin staan fruitbomen: olijven, pruimen, appels en granaatappels. De bessen waren het lievelingseten van de schildpad.
De ontwapenende schilderijen van de Syrische kunstenaar Raafat Ballan werken met een ander register. Ballan woont sinds 2015 in Utrecht. Hij schildert vrijwel altijd mensen: langgerekte, vriendelijke figuren die in de verte doen denken aan de personages van El Greco. Voor het eerst te zien isCity Square,een meterslang schilderij waarop zo'n vijftig mensen bij elkaar staan. Ze kijken naar elkaar en naar de toeschouwers. Als een re√ºnie die misschien nooit zal plaatsvinden.
De Tunesische Ines Kooli studeerde onlangs af aan de Design Academy Eindhoven en maakte een interactieve installatie met een schommel en een video. Alleen als er iemand stevig aan het schommelen is, speelt de film verder. Voor haar is terugkeer in theorie een optie, daardoor voelt ze zich verscheurd door het leven in een ander land. In de video vertelt Kooli hoe ze permanent schommelt tussen haar twee thuislanden. Slim vermengt ze in haar tekst de goede en slechte kanten van beide werelden, zodat je als toeschouwer vaak niet weet over welk land ze praat.
Die terugkeer is voor Narges Mohammadi voorlopig niet mogelijk. Ze moest als tienjarige met haar familie Afghanistan ontvluchten. Voor haar afstuderen aan de Koninklijke Academie in Den Haag in 2020 maakte ze een gang waarvan ze de muren bedekte met halva, het Perzische zoete gerecht. Contouren van een bed, tafel en lamp suggereren de meubels. Voor deze tentoonstelling herhaalde ze het werk, nu met hulp van vluchtelingen uit de noodopvang in Den Bosch en Rosmalen. In het voor de gelegenheid gehuurde keukenblok staat de gebruikte pan op het fornuis, het persoonlijke halvarecept van Mohammadi hangt aan de muur. Dit was even thuis.
Joke de Wolf
Imagine Homeis tot 2 juni te zien in het Noordbrabants Museum