Bernard Pivot 5 mei 1935 - 6 mei 2024 Het einde

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
16 mei 2024
Bernard Pivot ontving in boekenprogrammaApostrophesde fine fleur van de literatuur. Onder hen Hella Haasse, de 'Marguerite Yourcenar van Nederland'.
Hij las minstens tien uur per dag. Hij was nieuwsgierig, welbespraakt, gemoedelijk en vol empathie. Het zijn enkele van de vele loftuitingen die Bernard Pivot na het nieuws over zijn overlijden kreeg. Van 1975 tot 2001 ontving de 'Roi Lire' in zijn boekenprogrammaApostrophesen opvolgerBouillon de culturePatrick Modiano, Marguerite Yourcenar, Jorge Semprún, Milan Kundera en al die andere auteurs die deel uitmaakten van de fine fleur van de literatuur. Pivot bracht met zijn zondagse 'literaire hoogmis' op de publieke tv-zender Antenne 2 de literatuur naar een breed publiek. Het programma trok jarenlang gemiddeld twee miljoen kijkers met uitschieters naar zes miljoen. In 1983 stelde Ipsos vast dat een derde van de boekverkoop in Frankrijk voortkwam uitApostrophes.
Hij leerde lezen tijdens de Tweede Wereldoorlog op een lagere school in Quincié-en-Beaujolais. Zijn vader zat gevangen in Duitsland en de familie had zich teruggetrokken in het familiehuis. Hier tussen de wijnvelden, waar hij alleen deFabelsvan La Fontaine en de geïllustreerde encyclopedieLe petit Laroussetot zijn beschikking had, zou Pivot later met een glaasje Brouilly van de wijnvelden van zijn broer onder handbereik lezend zijn vakanties doorbrengen.
Na de oorlog, terug in Lyon, maakte hij zijn middelbare school af, toog naar Parijs voor een opleiding journalistiek en ontmoette zijn vrouw met wie hij twee dochters kreeg. Zestien jaar lang schreef hij literaire kritieken voorLe Figarotot hij in 1975 het literatuurmagazineLireoprichtte enApostrophesinitieerde. De titel verwees naar het leesteken dat twee woorden met elkaar verbindt én naar het werkwoordapostropher:iemand ergens op aanspreken.
Tijdens het eerste seizoen vertelde een belezen toekomstige president François Mitterrand over zijn boekLa paille et le grainen zijn liefde voor het schrijven. Aleksander Solzjenitsyn legde het schrijfproces uit vanDe Goelag Archipel. Om niet ten onder te gaan 'in de hel van Siberië' schreef hij dagelijks twintig regels, en leerde deze uit zijn hoofd waarna hij het geschrevene verbrandde. Daarna herhaalde hij de voorafgaande regels: uiteindelijk twaalfduizend regels.
Vladimir Nabokov stelde twee voorwaarden: de vragen vooraf inzien en tijdens de uitzending een theepot gevuld met whisky. De antwoorden las hij voor uit zijn aantekeningen, verstopt onder een boek.
Pivot hield van reuring. De Amerikaanse cultdichter Charles Bukowski sloeg tijdens de uitzending een paar flessen Sancerre achterover en verliet na kritiek van een van de genodigden wankelend de studio. Marguerite Duras vertelde Pivot in 1984 na de verschijning vanL'A-mantover het wonder van haar schrijfproces en bekende hem haar alcoholverslaving: 'Je drinkt omdat God niet bestaat.' Een jaar later feliciteerde Pivot Hugo Claus met de vertaling vanHet verdriet van België:'Als u in een groter taalgebied woonde, zou u beroemder zijn.' Claus haalde hierop zijn 'korte moment van roem' in 1955 aan, de bekroning van zijn romanDe hondsdagenmet de prijs Bonjour Promesse.Françoise Sagan zette hem toen een lauwerkrans op het hoofd. Sagan, ook in de studio, kon zich er niets van herinneren. Claus, schouderophalend: 'Dat is de waarde van roem.'
Kritiek was er ook. Régis Debray, cultureel attaché van president Mitterrand, wilde in 1981 het monopolie van de 'dictator van de boekverkoop' opheffen. Na Kamervragen bood Debray zijn excuses aan. In 2016 bekende Pivot tegenover dagbladLe Mondedat 'mijn geringste reserve het einde van een boek kon betekenen'.
In 1991 werdApostrophesopgevolgd doorBouillon de culture.Voortaan werden ook kunstenaars, acteurs en politici uitgenodigd op grond van één thema uit de culturele actualiteit. 'De Marguerite Yourcenar van Nederland' luidde Pivots introductie van Hella Haasse in 1995. Het thema was'Femmes libres'en de aanleidingUne liaison dangereuse,de Franse uitgave vanEen gevaarlijke verhouding of Daal-en-Bergse brieven.Pivot meende met Haasse's instemming dat ze de controversiële vrouwelijke protagonist Marquise de Merteuil uit de roman van Choderlos de Laclos als een man had neergezet: 'Ze neemt de wapens van de man en gebruikt deze tegen ze.'
Naast Haasse zat de Canadese auteur Denise Bombardier die vijf jaar eerder inApostropheswas uitgelachen omdat ze romancier Gabriel Matzneff gispte voor de breed geëtaleerde seksuele voorkeur voor minderjarigen in zijn werk. Pas in 2019 zou deze uitzending als een boemerang op Pivot terugkomen metLe consentementvan Vanessa Springora over haar ongelijkwaardige relatie met Matzneff als veertienjarige. Pivot verontschuldigde zich inLe Journal de Dimanche,de zondagskrant waarin hij dertig jaar lang, tot 2022, een literaire column had. Hij betreurde de periode na mei 1968, toen 'het verboden was te verbieden' en dat hij destijds niet 'de juiste woorden' had gesproken. In datzelfde jaar legde hij zijn voorzitterschap neer van de Académie Goncourt, verantwoordelijk voor de gelijknamige prestigieuze literaire prijs.
'Bernard, mijn eerste lezer', schreef Patrick Modiano afgelopen zondag inLa Tribune Dimanche. Aan Pivot had hij in 1968 zijn eerste interview gegeven over zijn debuutromanDe plaats van de ster.Modiano vond Pivot 'aardig', 'levendig' en 'bescheiden'. Jaren later, toen Modiano hém vragen stelde, vertelde Pivot hoe hij als kind voor de kruidenierswinkel van zijn vader in Lyon boodschappen rondbracht. Het riep bij Modiano het 'ontroerende'Revoir Parisvan chansonnier Charles Trenet op: 'Ik ben een kind/ Gewoon een kind weet je'.
'Bernard, mijn eerste lezer', schreef Modiano
GAMMA / ANP | Bernard Pivot in 1997