Meer weten dan je lief is Opheffer

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
13 oktober 2022
We weten het: Poetin liegt, Rutte liegt, de journalist liegt, en wie niet liegt loog. Liegen lijkt een eerste levensbehoefte, want zonder de leugen is leven onmogelijk. De waarheid wordt domweg ontkend, constant verdacht gemaakt, onder het tapijt geschoven.
Er is één roman waarin dat allemaal staat.
Of een roman... het is eigenlijk geen roman, het is een toneelstuk. Of een toneelstuk... het is eigenlijk geen toneelstuk, het is namelijk onmogelijk om te spelen, ofschoon het uiterst speelbaar is. Het zou meer dan tien avonden kosten om het voor het voetlicht te brengen. Het bevat meer dan vijfhonderd personages, en elke bladzij heeft wel een nieuwe scènewisseling: loopgraven, kroegen, onderzeeboten... Omdat men niet wist hoe men het gigantische boek moest typeren, noemde men het maar 'een toneelroman'. Het heetDe laatste dagen der mensheid.Auteur is: Karl Kraus (1874-1936). Hij schreef het tijdens de Eerste Wereldoorlog. Het is zonder meer een van de krankzinnigste boeken die ik bezit, zelfs (en juist) in de vertaling uit 2008 van meestervertalers Erik Bindervoet en RobbertJan Henkes.
'Hoe zou jeDe laatste dagen der mensheidomschrijven?' vroeg eens een journalist aan theatermaker Vincent van den Berg: 'Het is alles; satire, documentaire, tragedie, klucht, pamflet, operette, collage, poppenkast... en het is allemaal waar ook... het is beeldend, allegorie, moraliteit, het is profetisch...' Klopt, klopt. Kraus wilde een allesomvattend werk schrijvenalsde oorlog, en waarin zijn thema's, gevat in een aantal essays, bij elkaar kwamen:Die demolirte Literatur(1897),Sittlichkeit und Kriminalität(1908) enLiteratur und Lüge(1929).
Je leest een Apocalyps door het verval van het woord. Wenen, waar Kraus woonde, was zo rond 1900 het zogenaamde culturele centrum van de wereld. Het werd wel de geboorteplaats van de nieuwe wereld genoemd. Hitler en Wittgenstein zaten daar bij elkaar op school. Lenin en Trotski bezochten met tal van anderen (onder wie Freud, Alfred Adler, Adolf Loos, Mahler, en schrijver Peter Altenberg) Café Central aan de Herrengasse 14. Kraus doorzag dat Wenen. Hij hekelde alles. Hij was de enige schrijver en uitgever van zijn blaadjeDie Fackeldat niet in de boekhandel verscheen (er was censuur) maar wel in alle Weense koffiehuizen. Iedereen die ertoe deed, las Kraus. InDie Fackel- en dus ook inDe laatste dagen der mensheiddat daar in afleveringen verscheen - kreeg vooral de taal uit die tijd ervan langs. Hij pakte iedereen aan: de corrupte pers, de beurzen, de banken, de kartels. Kraus was joods (hij heeft zich katholiek laten dopen) en zag heel goed dat de joodse pers ronduit antisemitisch werd bejegend. Maar hij kon ook afgrijselijke antisemitische theorieën aanhangen. In 1901 en 1902 bewonderde hij bijvoorbeeld de antisemiet Houston Stewart Chamberlain, die in 1899Die Grundlagen des neunzehnten Jahrhundertspubliceerde, een modderbad van de raciale theorieën van Gobineau en Wagner. Klaus haatte domweg alles, vanwege zijn voor hypocrisie fijn afgestemde oren en ogen.
Als je hem leest snap je dat Wittgenstein door hem werd beïnvloed. Kraus beheerst het taalspel als geen ander. Opvattingen, rake standpunten, je vindt ze allemaal inDe laatste dagen der mensheid.Als je moe wordt van een dialoog, vind je een gedicht, word je daarvan moe, dan wordt er gestrooid met aforismen. Hij bedreef satire omdat hij het nieuws al satirisch vond; men deed de waarheid geweld aan. Kraus schreef dan ook: 'Het aforisme is nooit waarheidsgetrouw. Het is of de halve waarheid of het is anderhalve waarheid.'
Het aforisme was zijn wapen. Door gevat tegenstrijdig te zijn kon hij de paradoxen in de maatschappij aanpakken.
De voormaligGroene -hoofdredacteur Martin van Amerongen (1941-2002) schonk mijDe laatste dagen der mensheidmet de mededeling: 'Lees dit, en je denkt en schrijft anders want hierna weet je meer dan je lief is.' Ik kon destijds het Duits van Kraus nauwelijks lezen. Maar toen ik het boek in Nederlandse vertaling had gelezen, moest ik hem alsnog gelijk geven. (In 1988 was er trouwens een eerdere uitgave verschenen. Een korte bewerking van Maarten Vonder waar ik lange tijd tegen geleund heb.)
In 1933 bezet het Duitse leger om 5.30 uur de grensovergang bij Lindau. Kraus begrijpt dat hij, al zijn goede inspanningen ten spijt, niets heeft bereikt. Hij probeert het, maar het gaat niet. Dan schrijft hij in de laatsteFackel: 'Mir fällt zu Hitler nichts ein.'Hij is monddood en sterft drie jaar later. Goddank is er nog zijnLaatste dagen.Wie dat nu leest, zal schrikken: het lijkt gisteren voor vandaag geschreven.
Wie Karl Kraus nu leest, zal schrikken: het lijkt voor vandaag geschreven