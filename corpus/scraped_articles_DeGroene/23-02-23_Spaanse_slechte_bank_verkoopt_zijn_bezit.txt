Spaanse 'slechte bank' verkoopt zijn bezit

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
23 februari 2023
Barcelona- Bijna niemand kent Álvaro Areal. Toch zijn er weinig Spanjaarden die de samenleving zo veel geld gekost hebben als deze bankier. De voorbije negen jaar was Areal adjunt-directeur van de Sareb, beter bekend als deslechte bank. Vorige week stapte hij over naar Blackstone, om precies te zijn naar het dochterbedrijf dat de vastgoedbezittingen van dit beleggingsfonds in Spanje beheert. En dat is een schandaal dat verbijsterend weinig aandacht heeft gekregen in de Spaanse media.
Wat maakt de overstap van Areal schandalig? Tijdens de financiële crisis werd de slechte bank Sareb opgericht om het vastgoed van failliete banken over te nemen tegen een absurd hoge prijs. Desondanks zou het de burger geen cent kosten, beloofde Luis de Guindos, toen minister van Economie, nu vice-president van de Europese Centrale Bank. Dat heeft de burger geweten. 35 miljard mocht de burger ophoesten toen begin vorig jaar het rampzalige beheer van de Sareb niet langer te verbloemen was en de Spaanse staat door Europa gedwongen werd de volledige schuld op zich te nemen.
Areal was als adjunt-directeur natuurlijk niet alleen verantwoordelijk voor dit wanbestuur. Maar hij was wel uitgerekend de bedenker van het zogeheten project smo, Simplificatie Operatieve Model. Zoals bekend is de financiële sector erg goed in het bedenken van nietszeggende en verhullendenewspeak,die in dit geval neerkwam op het inhuren van bemiddelaars bij de verkoop van het gigantische vastgoedpakket van de inmiddels genationaliseerde slechte bank. Bemiddelen wil hier zeggen: honderden miljoenen aan commissie opstrijken. En wie kregen april vorig jaar deze lucratieve klus in de schoot geworpen? Twee fondsen, namelijk kkr en Blackstone. Nog geen jaar later stapt Areal dus over naar het investeringsfonds dat dankzij hem voor een slordige elf miljard euro aan huizen mag slijten.
Daarmee houdt het schandaal niet op. Want eigenlijk mag dat niet, een staatsbedrijf dat de mededingingswet negeert door twee 'willekeurige' gelukkigen aan te wijzen. Maar daar is dan Nadia Calviño, minister van Economie in het socialistische kabinet. Zij hielp de Sareb aan een speciaal regime om de slechte bank 'de nodige behendigheid' te verlenen bij zijn 'desinvesteringsfunctie'.
Blackstone gaat nu ook huizen opknappen om nog meer rendement te halen. Ditmaal komt de subsidie - ga rustig uit van honderden miljoenen - uit het Europese herstelfonds Next Generation.