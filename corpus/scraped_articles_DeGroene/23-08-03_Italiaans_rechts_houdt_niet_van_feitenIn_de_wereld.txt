Italiaans rechts houdt niet van feiten In de wereld

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
3 augustus 2023
Rome- Dat het in Italië al vele zomers op een rij 'heet, heter, heetst' is, en dat de hitte steeds eerder begint en steeds langer aanhoudt, is een feit. Eigenlijk zijn de maanden juni, juli, augustus en september gewoon niet meer zo fijn in Italië, maar dat zijn wel de klassieke zomervakantiemaanden. En zomervakanties worden rond de Kerst geboekt, dus daar sta je dan, in de zinderende hittegolf die de afgelopen maand het zuiden van Europa teisterde. Ook als je de Duitse minister van Volksgezondheid bent, zoals Karl Lauterbach van de spd, die op 13 juli twitterde:
'Vandaag gearriveerd in Bologna, Italië, nu gaat het voort naar Toscane en dan naar Rome. De hittegolf hier is spectaculair. Als dit zo doorgaat, hebben deze vakantiebestemmingen op de lange duur geen toekomst meer. De klimaatverandering vernielt Zuid-Europa, een tijdperk loopt ten einde.'
Een objectieve en ook ware waarneming van de Duitse minister, maar daar houden ze in Italië niet van, van objectieve waarnemingen. Beter gezegd: daar houden de Italianen niet van die het op dit moment voor het zeggen hebben, oftewel radicaal-rechts. De partner van premier Giorgia Meloni, eengood-looking hunkdie op een commerciële zender van het Berlusconiimperium dagelijks commentaar op het nieuws mag leveren, kwam met: 'De Duitsers denken nu al een jaartje of twintig, dertig, dat ze aan ons uit moeten leggen hoe we moeten leven. Als het je niet bevalt, ga je toch lekker terug naar je eigen huis!'
Giorgia Meloni heeft niets gedaan aan deze uitspraak van haar partner, terwijl de minister van Toerisme Daniela Santanché kwam met de counter 'dat we Italië juist klaar gaan maken voor 365 dagen toerisme per jaar dankzij ons strategische plan waarbij duurzaamheid de winnende factor wordt'. Welk plan is onduidelijk, temeer daar de regering-Meloni de afgelopen week heeft besloten om precies dat deel van het Europese geld uit het coronaherstelfonds dat was bestemd voor klimaataanpassingen te schrappen.
Het ging om 1,3 miljard voor waterbeheer, een schijntje als je de enorme droogte- en overstromingsproblematiek van Italië kent, maar zelfs dat geld is niet nodig, vindt deze regering. En dat geldt ook voor de 110 miljoen euro die klaarlagen voor de aanplant van bomen en verbetering van de groene beschermingslaag in steden. Italië heeft andere prioriteiten, vindt de regering-Meloni.