Zonder rem

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
27 juni 2024
HIPHOP IJsland
De Nederlandse rapper Abel vormt een uitzondering. Waar veel van zijn collega's hun nummers vullen met egotripperij en materialisme, richt hij zich expliciet op politieke zaken. Hij heeft een linkse, progressieve boodschap, die hij eerder al op albums met zijn punkband Hang Youth en ook solowerk nadrukkelijk uitdroeg, en die nu centraal staat op de EPIJsland.
'Wij gaan het doen, de wereld samen redden', zingt Abel opMensen (zoals wij). Het klinkt min of meer ironisch, in elk geval niet helemaal gemeend, want verder komt hij regelmatig verontwaardigd of zelfs boos over. En klinkt het alsof er al met al weinig te redden valt.
Abel wordt op deze energieke EP steeds bijgestaan door rapper Sef; de twee rappers werkten al eerder samen, en het is fijn om ze nu langer zij aan zij te horen. In hoog tempo wisselen ze elkaar af, op de vele korte nummers die soms bijna schetsen lijken - harde bassen, stevige en zo nu en dan beukende synthesizers, en de twee rappers die amper pauze nemen. Sef rapt zoals gebruikelijk soepel en stijlvol, inclusief veel nadruk op timing. Abel is de meer lompe van de twee, met zijn typerende, goed verstaanbare platte Amsterdamse accent. Hij spuugt zijn woorden bijna uit. De muziek wordt daardoor nergens verfijnd, maar dat is ook duidelijk niet de bedoeling, Abel lijkt je als luisteraar voortdurend bij de les te willen roepen.
'Preutse mannen stressen om mannen die houden van mannen', rapt hij op het betrekkelijk kalmeDe vrucht v/h geloof. 'Maar waar was die energie toen ze olie gingen tappen in de wadden?' Sef rapt even later over te rijke CEO's, en de juist groeiende armoede: 'Twaalf jaar geleefd onder Ruttes kalifaat, nu woont de dubbele hoeveelheid van de mensen op de straat.'
Het aan Extinction Rebellion verwante engagement is onmisbaar: in deze 25 minuten muziek gaat het over gentrificatie, over polarisatie, over de werking van het kapitalisme, over het klimaat en Palestina, over de derde wereldoorlog, over de macht van tech-bedrijven.
Het zijn grote thema's, die met grote en nogal expliciete termen worden beschreven. Voor wie linkse media al tijden volgt, worden er weliswaar geen nieuwe verhalen of schokkende inzichten gepresenteerd, maar tegelijkertijd bestaat er amper muziek waarin zo'n felle stellingname zit. Eeneasy listenisIJslanddaardoor nergens, ook door de af en toe intense, experimentele producties en de duidelijk Amsterdamse subtekst van het geheel, inclusief verwijzingen naar de sportschool van Arie Boomsma (waar Sef graag heen gaat) en geluidsfragmentjes van onder meer het extreem-linkse YouTube-kanaal Left Laser.
Maar daartegenover staat iets wezenlijks. Veel hiphop tegenwoordig, zeker ook in Nederland, klinkt eentonig en thematisch vlak. Deze twee rappers stellen daar iets inhoudelijks tegenover. Dit is activistische muziek zonder rem of voorbehoud, muziek waarin voortdurend iets gebeurt en dingen worden gezegd die veel mensen nog altijd liever niet horen.
Thomas Heerma van Voss
Abel en Sef- IJsland
Eva Roefs | Abel en Sef