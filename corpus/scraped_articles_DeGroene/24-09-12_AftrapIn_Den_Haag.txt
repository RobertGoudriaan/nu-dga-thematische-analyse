Aftrap In Den Haag

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
12 september 2024
Vorige week trapte NSC-leider Pieter Omtzigt het politieke jaar af met zijn HJ Schoo-lezing. De lezing vanEWwordt zeker de laatste jaren vooral door actieve Nederlandse politici gegeven - inmiddels de meerderheid van de zestien edities. Eerdere edities werden nog weleens door meer onafhankelijke sprekers verzorgd. De eerste in 2009 door politicoloog Meindert Fennema bijvoorbeeld, over een ruime vrijheid van meningsuiting, zonder plaats voor 'oproepen tot uitsluiting van burgers van het publieke debat en de publieke besluitvorming'. Het is niet moeilijk daarbij te denken aan het PVV-wetsvoorstel uit 2019, ingetrokken tijdens de formatie: Nederlanders met een dubbele nationaliteit moeten hun kiesrecht verliezen. Of de Schoo-lezing uit 2010, van ecoloog Frans Vera over de vraag wat 'natuur' eigenlijk is. Niet zonder relevantie in onze strijd over stikstof en de terugkeer van de wolf. Je zou bijna denken dat de lezingen van Fennema en Vera de huidige politiek meer te vertellen hebben dan een aantal recente edities.
Dat die recente edities inhoudelijk vaak een wat zouteloze bedoening zijn, heeft ongetwijfeld te maken met deEW-voorkeur  voor coalitiepolitici. Mark Rutte, Frans Timmermans, Edith Schippers, Sybrand Buma, Wopke Hoekstra, Sigrid Kaag en Dilan Yesilgöz: de Nederlandse politici die Omtzigt voorgingen waren allemaal actief voor een regeringspartij toen ze hun lezing uitspraken. De enige uitzondering was BBB-leider Caroline van der Plas in 2023. De overgrote meerderheid was bij het uitspreken zelfs minister. In het Nederland van regeerakkoorden en coalitiedwang zijn dat uitstekende ingrediënten om de effectieve politieke uitingsvrijheid tot een minimum te beperken - niet bevorderlijk voor verrassende politieke visies. Het politieke jaar aftrappen met een alternatief vanuit de oppositie zou onderhoudender zijn. De regering en coalitie hebben zeker rond Prinsjesdag geen gebrek aan kanalen.
Toch mochten de verwachtingen dit jaar hoger gespannen zijn. Omtzigt hekelt regelmatig het gebrek aan inhoud in het politieke debat. En hij is onderdeel van een coalitie die het anders wil doen. 'Extraparlementair', met meer afstand tussen regering en partijleiders in de Tweede Kamer. Inhoudelijke ambitie en ruimte om te spreken dus.
Omtzigt schoot zichzelf echter in de voet met dubbelzinnige teksten over migratie van buiten Europa en lage Nederlandse geboortecijfers. Onhandig, zoals deNRCterecht schreef: zeker over een thema als dit moet je je zo helder mogelijk uitdrukken. En dus domineerden Omtzigts migratie- en geboortecijfers afgelopen week de discussie. Experts wogen zijn zinnen, kranten publiceerden achtergrondstukken en commentaren. Omtzigt moest zich verantwoorden bijNieuwsuur. Heel soepel ging dat niet: 'Dus u zegt u doet een oproep om te onderzoeken en niet om te baren?'EW-columnist Zihni Özdil zag het met lede ogen aan en wees afgelopen zaterdag nog op het politieke nieuwtje uit de lezing: Omtzigt sprak over politieke druk van pensioenfondsen tijdens de formatie. En dat was dan zo ongeveer de opening van het politieke jaar.
Omtzigts grotere lijn kreeg slechts spaarzame aandacht. Die grotere lijn ging over een Nederland waarin het 'sociale contract', 'algemeen belang' en 'bestaanszekerheid' de plaats innemen van 'neoliberalisme' en het verabsoluteren van 'modellen'. Het bleven bovendien geen loze kreten: Omtzigt gaf talloze voorbeelden rond migratie, wonen en onderwijs; de overheid veronachtzaamt 'kerntaken'.
Omtzigts verhaal is te begrijpen als een lange herwaardering van het 'publieke' tegenover privatisering. De overheid moet weer haar stempel drukken. Zorgen voor volkshuisvesting; niet leunen op de markt. Het onderwijs verbeteren voor iedereen; niet de gaten laten dichtlopen door private bijspijkerinstituten. Het is volgens Omtzigt nodig voor vertrouwensherstel en daarmee voor het goed functioneren van onze democratie.
De Amerikaanse politiek filosoof Bonnie Honig zou het zelfs nog wat scherper zeggen. In haar boekPublic Thingsanalyseert ze hoe 'publieke dingen' überhaupt een voorwaarde voor democratie zijn. Hun degradatie of privatisering is ook daarom democratisch riskant: 'Zonder publieke dingen hebben we niets of niet veel om over te delibereren.' Dat gaat verder dan tevredenheid of vertrouwen onder burgers. 'Publieke dingen', en onze ideeën en strijd erover, maken ons voor Honig tot democratische burgers.
Natuurlijk is er ook genoeg te bekritiseren. We zien bij Omtzigt een wel heel sterk geloof in de grondwet als richtsnoer. Zo biedt artikel 2 van onze grondwet, over Nederlanderschap, slechts minimale richting in het migratiedebat. In de woorden van jurist Rick Lawson: 'Als de grondwet al een verhaal vertelt, dan toch niet in artikel 2.' Toch lijkt Omtzigt te denken dat we ook met dit grondwetsartikel in de hand de overheid 'op haar verantwoordelijkheid' kunnen 'wijzen'. Over al die onderwerpen haddenNieuwsuuren anderen Omtzigt kunnen bevragen. Dat zou nog eens een politieke opening geweest zijn - voordat moties en Kamervragen de maat weer dicteren.
De recente edities van de HJ Schoo-lezing zijn wat zouteloos