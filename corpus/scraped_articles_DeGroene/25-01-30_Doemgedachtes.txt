Doemgedachtes

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
30 januari 2025
HIPHOP Mac Miller
De dood van Mac Miller in 2018 was een bijzonder tragische gebeurtenis. Niet alleen omdat de veelzijdige rapper - die opgroeide in Pittsburgh, Pennsylvania en zichzelf vanaf zijn zesde piano, drums, gitaar en bas leerde spelen - nog geen 27 was en overduidelijk nog grootse muziek in zich had, maar ook omdat zijn leven net eindelijk een tint lichter leek te kleuren.
Jarenlang worstelde Miller openlijk met drugsverslaving en depressie. Maar volgens vrienden ging het juist vlak voor zijn overlijden beter met hem; hij zat voortdurend in de studio en slaagde er eindelijk weer in om vooruit te kijken. En toen beÃ«indigde hij onbedoeld, door een fatale combinatie van drugs en alcohol, zijn leven.
Sindsdien heeft het werk van Miller alleen maar aan diepte gewonnen. Ook doordat zijn erfgenamen opvallend gewetensvol met zijn nalatenschap omgaan.Balloonerismheet Millers nieuwe release - het is zijn zevende album, en de tweede postume Mac Miller-plaat. Hij nam dit materiaal in 2014 op, maar gaf (tijdelijk) de voorkeur aan andere projecten, schijnbaar ook omdat zijn label deze muziek nogal ontoegankelijk en complex vond.
Dat klopt, maar het is enkel een aanbeveling. Anders dan veel overleden collega-rappers wordt Miller na zijn overlijden niet in een hitgevoelige mal geperst, en dit is ook geen verzameling opgepoetste b-kantjes. Nee,Balloonerismis een volwaardig album met een voortreffelijke, door Miller zelf uitgekiende opbouw.
Heel naturel vermengt hij hiphopbeats met jazz, funk en soul. Wat opvalt is hoe ingetogen alles klinkt - lome drums, langgerekte bastonen waar een deken overheen lijkt te liggen, en hoewel er soms lichtheid in de pianotonen of zanglijnen doorklinkt, valt er weinig hoopvols in dit universum van Mac Miller te ontdekken.'Everything quiet but the music,'zingt hij op het nummerFunny Papers,waarna hij verhalend schetst hoe hij de krant wikkend en wegend leest, en uiteindelijk uitkomt bij de woorden:'Why does it matter at all?'
Die vraag lijkt de basis te zijn van heelBalloonerism.Dit is het werk van iemand wiens hoofd vol zit met doemgedachtes, die snakt naar houvast en amper nog contact krijgt met zijn omgeving - en die alleen de muziek heeft om op terug te vallen.
'Am I okay?',vraagt hij zichzelf op5 Dollar Pony Rides,een nummer dat funky klinkt, maar wie naar de tekst luistert weet dat het opzwepende ritme slechts afleiding is. Want hij geeft zelf meteen antwoord:'Fuck no/ Need to let the drugs go/ Trying to find heaven/ I get high but never come close.'
Elders beschrijft Miller zingend en rappend hoe hij op het toppunt van zijn verslaving alleen wordt gelaten door zijn beste vriend. En op het aangrijpendeFriendly Hallucinationsherhaalt hij bijna prevelend een zinnetje:'There's a paradise waitin' on the other side.'
Dat klinkt als een belofte, of meer een bezwering.Balloonerismis het werk van iemand op zijn kwetsbaarste en creatiefste momenten, die een duisternis beschrijft waar hij heel even echt aan leek te ontkomen.
Thomas Heerma van Voss
Mac Miller -Balloonerism