Zelfs Labour zingt God Save the King

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
29 september 2022
Londen - 'Not my king.'Deze woorden wilde Paul Powlesland kalken op een blanco vel papier dat hij bij het Britse parlement omhooghield. De advocaat stond daar om Charles III op te wachten, die kennis zou gaan maken met zijn parlementariërs. Als specialist in het protestrecht wilde Powlesland weten wat er zou gebeuren. Dat merkte hij snel. Een waakzame agent vroeg om zijn naam en waarschuwde dat hij kon worden gearresteerd als hij de genoemde woorden op het papier zou schrijven.
Powlesland zat in een mum van tijd in de televisiestudio's en de politie zag zich genoodzaakt excuses aan te bieden. Als de bobby de eenzame demonstrant met rust zou hebben gelaten, had er geen haan gekraaid. Op wat protesten in Wales en Schotland na was het na het overlijden van koningin Elizabeth rustig aan het republikeinse front. Kort na het overlijden van de vorstin had de campagnegroep Republic beloofd uit respect even geen commentaar te geven.
Hoe groot de waardering voor de 96-jarige vorstin was, bleek uit het feit dat Michelle O'Neill, de Noord-Ierse leider van Sinn Féin, ooit de politieke tak van het Ierse Republikeinse Leger, de staatsbegrafenis bijwoonde. De Britse republikeinen kunnen slechts moed putten uit het feit dat Charles schandaalgevoeliger lijkt te zijn dan zijn moeder en dat een meerderheid van de jongeren geen voorstander is van de monarchie.
Waar Nederland in wezen een republiek is met een kroon, is Engeland een duizend jaar oude monarchie. Aan het enige koningsloze decennium, onder Oliver Cromwell halverwege de zeventiende eeuw, bestaan slechte herinneringen. De hoopvolste tijd voor een gekozen staatshoofd waren de jaren zeventig van de negentiende eeuw, toen Victoria, sinds de dood van haar echtgenoot een kluizenaar, zo onzichtbaar was dat de monarchie begon te wankelen.
Elizabeth heeft altijd begrepen dat 'gezien worden' belangrijk is, reden dat ze in zeventig jaar 22.000 plichtplegingen heeft verricht. Ook zij kreeg te maken met aanvallen, van de Angry Young Men in de jaren vijftig, de hippies in de jaren zestig, de Sex Pistols in de jaren zeventig, de IRA in de jaren tachtig tot de Murdoch-pers in de jaren negentig. Ze overleefde alles. Sterker, na haar dood werd voor de eerste keer op het Labour-congres het volkslied gezongen, nuGod Save the Kinggeheten.