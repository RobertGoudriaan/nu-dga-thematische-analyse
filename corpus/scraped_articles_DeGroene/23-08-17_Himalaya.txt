Himalaya

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
17 augustus 2023
TELEVISIE A Way to B
Mensen met een beperking die theater maken: er worden mooie documentaires over gemaakt. Recent was bij Het uur van de wolfHet zit in mijn hartvan Saskia Boddeke te zien, over de voorstellingFuria,'sprookje over verraad, doodslag en erotiek'. Barok vormgegeven, in een Peter Greenaway-achtige stijl. Alle acteurs hebben een verstandelijke beperking. Ondanks wat ethische weerhaakjes zeer aanbevolen.
Nu komtA Way to Bvan Jos de Putter en Clara van Gool. Zowel dansfilm als portretreeks van de leden van het Catalaanse gezelschap Liant la Troca, allen met lichamelijke beperking. Blind, doofstom, spastisch, eenbenig, beenloos, rollator- of rolstoelgebonden.
Rariteitenkabinet? Kijk en zie een afwisseling van documentaire delen en choreografieen, geplukt uit meerdere optredens in theater, openlucht, of uitgevoerd bij dansers thuis. Eerst zie je vooral de (soms extreme) handicap, dan, steeds meer, de persoon. Zoals de spastische vrouw (namen staan helaas alleen in de aftiteling, dus je weet niet wie wie is) met haar rollator die aanvankelijk onverstaanbaar lijkt en wier klanken tot Spaans gemaakt worden door haar echtgenoot in rolstoel, maar die je ook zonder zijn tussenkomst langzaam iets vaker en beter gaat verstaan. Zelfs als ze de stap neemt om Duits te leren omdat haar man een degeneratieve ziekte heeft waardoor hij zijn Spaans ooit kwijt zal raken en terug zal vallen op zijn moedertaal.
Ellende ja, die je je uiteraard kunt besparen, maar als je over een drempel van onwil en ongemak stapt (ik moest eerst slikken, waarop ik niet trots ben) raak je steeds meer onder de indruk van de zeldzame combinatie van wilskracht en optimisme die deze performers kenmerkt en die hen in zekere zin een Himalaya doet beklimmen om mee te kunnen dansen, bewegen, rijden. En leven.
Nee, ze lijken uiteraard totaal niet op elkaar, ook niet in hun geschiedenis. De ijzersterke man die uit romp, nek en hoofd bestaat is gekoesterd door zijn moeder. En is trots op het onwaarschijnlijk vele dat hij, tegen alle voorspellingen van professionals in, kan en bereikt, in het triomfantelijk besef dat tegenwoordig abortus waarschijnlijk was geweest. Met zijn gehandicapte lief roldanst hij de sterren van de hemel - vergeet tuttigheid: het is hartstochtelijk, expressionistisch, zoals alles wat choreograaf en artistiek leider Jordi Cortés ontwikkelt. Met geweldige muziek. Terwijl de spastische vrouw juist wreed is behandeld door haar ouders. Maar Liant la Troca is voor allen een haven vol vriendschap, soms levensreddend.
Natuurlijk is er pijn. Een man in rolstoel, vaak woedend, zoekt rust in een boeddhistische tempel. 'Als het publiek huilt ben ik teleurgesteld: we zijn niet uit op medelijden - het is kunst. Als je huilt omdat je iemand in een rolstoel ziet dansen:fuck off.'Middelvinger omhoog. En ik slik, vanwege Buñuel-achtige schoonheid, geestkracht en toch ook vanwege zwaar lot. Sorry man.
Walter van der Kooi
Jos de Putter, Clara van Gool,A Way to B,EO 2Doc, 17 augustus, NPO 2, 22.05 uur. Saskia Boddeke,Het zit in mijn hart,NPO Start
EO | A Way to B, een dansfilm én een portretreeks van de leden van het Catalaanse gezelschap Liant la Troca