Tolstoj

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
16 januari 2025
InDe Groene Amsterdammervan 19 december 2024 schrijft Charlotte Remarque een boeiende analyse over de romanAnna Kareninavan Lev Tolstoj. Ze stelt zich de vraag of Tolstoj zelf het overspel van Anna Karenina in de gelijknamige roman veroordeelde. Het is een vraag die bij menige lezer opkomt: 'Hoe denkt de schrijver zelf over het gedrag van zijn personages?' We weten daar meestal geen goed antwoord op, maar in dit geval is het antwoord eenvoudig te vinden.
Er is namelijk ongelooﬂijk veel over Tolstoj en over deze roman geschreven. De beste biograﬁe volgens mij is die van Rosamund Bartlett, die in 2010 is verschenen. Hier wordt Tolstoj als zeer ouderwets beschreven. Ook volgens Anna Achmatova, de beroemde Russische dichteres, was hij de meest misogyne man denkbaar en als je zijn huwelijk met zijn zestien jaar jongere vrouw bestudeert, moet je wel constateren dat dit een buitengewoon ouderwetse en starre man was.
Deze houding is geculmineerd in zijn opvatting op latere leeftijd dat zijn vrouw er de oorzaak van was dat hij zijn eigen libido niet in bedwang kon houden, want ondanks zijn wens om verder zonder seks door het leven te gaan, omstreeks 1888, werd er toch nog een kind geboren. Dit alles terwijl hij ook in die tijdDe Kreutzersonateschreef dat sterk autobiograﬁsch was en waarin hij de vrouw in het verhaal beschuldigde van overspel.
We weten dat deze novelle zo autobiograﬁsch was, onder andere uit het dagboek van zijn vrouw, Sofja Tolstaja. Zij schrijft in 1891: 'Ik weet niet hoe en waaromDe Kreutzersonatein verband is gebracht met ons huwelijksleven, maar dat is gebeurd en iedereen, van de tsaar tot Lev Nikoljevitsjs broer... had met mij te doen. Trouwens, wat zou ik naar anderen luisteren. Ik voelde zelf diep in mijn hart dat de novelle tegen mij gericht was.'
Ze heeft hier een antwoord op geschreven dat ik in 2011 heb vertaald, waarin zij haar woede afreageerde opDe Kreutzersonate,waarin de vrouw (lees Sofja) door Tolstoj als een ordinaire verleidster wordt afgeschilderd.
De redenen die tot de conclusie leiden dat Tolstoj het overspel veroordeelde kloppen dus wel. Het is misschien teleurstellend, maar uiteindelijk is het niet belangrijk. Wij mogen ons eigen oordeel vormen en gelukkig geeft Tolstoj ons daartoe alle vrijheid.
EVA VAN SANTEN,vertaalster Russisch, Leiden
Jan Rothuizen