Boze bijen

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
16 november 2023
DOCUMENTAIRE Beckham en Williams
'Ik begin weer heel erg beroemd te worden', zegt Robbie Williams op archiefbeelden in de Netflix-documentaire die zijn naam draagt, 'en mijn herinnering aan heel erg beroemd zijn, is dat het me heel verdrietig maakte.'
Die eerste roem kreeg Williams als het jongste lid van boyband Take That. Daar stapte hij depressief uit, raakte aan de drank, drugs, lanceerde een soloalbum dat leek te floppen, totdat hij zijn singelAngels(1997) uitbracht. Instant klassieker, nog steeds, probeer maar eens naar een bruiloft of begrafenis te gaan zonder het te horen. In de vierdelige documentaire (regie: Joe Pearlman) ligt hij in onderbroek op bed ('als ik niet optreed, lig ik hier') en bekijkt hij allerlei achter-de-schermen-fragmenten. Je ziet beelden van hem voor tachtigduizend man, en hij vertelt over zijn paniekaanval backstage. Je ziet hem met die geweldige Ginger Spice op een intieme vakantie, en hij vertelt hoe hij die relatie opblies omdat hij parano√Øde werd van de paparazzi. Je ziet oude beelden van een interview waarin Williams zegt dat hij ongelukkig en onzeker is, hoort de interviewer ongemakkelijk reageren, waarop Williams net zo makkelijk vertelt dat hij dolgelukkig is en uitkijkt naar zijn nieuwe album. Dit zijn de jaren negentig, Billie Eilish moest letterlijk nog geboren worden, in die tijd mochten popsterren nog niet publiekelijk somber zijn.
Wat de precieze bron van zijn depressies is, onderzoekt de documentaire niet. De verbaal sterke Williams vat het samen als:'Nobody graduates from childhood fame well balanced.'Je zou bijna vergeten hoe jong Williams indertijd was; hij heeft altijd een ouder gezicht gehad.'There's a hole in my soul',zong hij inFeel, 'you can see it in my face/ it's a real big place.' Inderdaad.
Dit najaar brengt Netflix de jaren negentig terug. Eerder met een David Beckham-documentaireserie (regie: Fisher Stevens), nu Williams en dan ook nog eens het slotseizoen vanThe Crown,over prinses Diana's laatste dagen. De Britse Bermudadriehoek van pop, sport en royalty waar persoonlijk geluk spoorloos in verdwijnt.
De kwaadaardige tovenares bij alle drie is De Media. 'De media zijn', zegt onze hoofdredactrice vaak, 'het is een meervoudsvorm', maar voor Williams, Beckham en Diana zullen ze een meervoudsvorm zijn zoals een zwerm boze bijen dat is. Beckham werd met een paar legendarische doelpunten het gezicht van Brits voetbal - het hippe, knappe, overdreven gecoiffeerde gezicht. Ook hij kreeg zijn Spice Girl (Posh Spice). Ook zijn leven werd onmogelijk gemaakt door de Britse paparazzi. En ook hij reageerde door nog meer reclamecampagnes te doen, nog meer rode lopers.
Williams en Beckham tonen een soortgelijke curve; eerst maakt hun beroemdheid hen gelukkig, rijk, geliefd. Vervolgens keert dit zich tegen hen, want zo zijn de Britse media; liefde wordt gif, adoratie wordt afzeiken. Maar om die kwetsuur ongedaan te maken, hebben ze die liefde van weleer nodig. Dus blijven ze de media opzoeken en verwachten het tegengif van de slang die hen bijt.
Joost de Vries
BeckhamenRobbie Williams,nu te zien op Netflix
Netflix | Robbie Williams in de Netflixdocumentaire