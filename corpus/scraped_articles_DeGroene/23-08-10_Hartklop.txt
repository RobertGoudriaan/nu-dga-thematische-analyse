Hartklop

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
10 augustus 2023
TONEEL Desire
Vier jonge mannen met ontbloot bovenlijf stappen inDesireeen zilver glitterend podium op en kijken de zaal in. Ze zijn stil. Ze zijn er, én ze zijn samen. Taal is een scheppende macht en zeker op toneel. 'Ik wil dat het heel lang stil is', zegt Louis Janssens en zo geschiedt. Saamhorig houden ze elkaar vast, vormen ze een tableau vivant. Er is vanzelfsprekende warmte en ondersteuning. Dan beginnen ze aan hun verlangen stil te staan bij hun verlangen. Ons deelgenoot te maken van hun wil. Wat in zijn kwetsbaarheid mogelijk een van de sterkste menselijke motivaties is: ik wil.
Wat volgt is een tegengestelde variant op het'je me souviens'van Georges Perec. Waar Perec terugkeek en liet zien hoe vroeger doorwerkt in het nu, laten Mick Gailliot Fabré, Joshua Smits, Mourad Baaiz en Louis Janssens zien hoe de voorgestelde toekomst (fysiek en emotioneel) aanwezig is in het nu. En zeker ook niet losgezongen is van het verleden; er zijn flashbacks, maar de motor hier is het vooruitkijken, naar dat wat nog niet heeft plaatsgevonden, naar het verlangde.
Baaiz begint nu juist met een gelaten niets willen. Hij spreekt over alleen thuis willen zijn en denken: 'prima', over een sms krijgen en denken: 'prima'. Deze tegenkleurende opmaat opent nogal sterk de steeds opnieuw tot leven komende stroom van verlangens waar de voorstelling op leunt, uit bestaat, uit voortkomt. De tekst is een partituur, losjes ingedeeld, het is een organisch groeiend geheel. Er moeten hoofdstukken zijn, er zijn gedeelde thema's. Steeds is het geuite verlangen door elke afzonderlijke speler/danser hyper-persoonlijk. Hun 'ik wil' is nooit ongevaarlijk, integendeel. Het gevaar van het 'ik wil' houdt niet over, er is afwijzing, er is eenzaamheid. Er is hun homoseksuele verlangen dat botst op hetero-normatieve angst. Maar als een hartklop, als een opnieuw aanbrekende dag of nacht, is er steeds een terugkerend nieuw verlangen.
Meer nog dus dan om dat waarnaar verlangd wordt, draait het inDesireom het verlangen zelf. Het zelfbewustzijn van Janssens hier, over de voorstelling, is een mooie meta-laag. 'Ik wil dat er muziek is en dat dat werkt, dat dat mooi is.' En als er dan muziek is, zoals in het slotbeeld, troost de scheppende macht van de taal in het wel en niet te controleren werkelijke van de toneelruimte zeer. Glashelder wordt dat het willen, de kracht, de schade, de mogelijkheid, het onbekende gelijk staan aan levenslust pur sang. Uiterst politiek. Uiterst beweeglijk. Wat we willen verandert ons.
Een mooie zomeravondopdracht met vrienden, rond een kampvuur, tijdens een strandwandeling, aan een dinertafel: zeg om beurten twee zinnen die beginnen met 'ik wil', maak het rondje tien keer, schuw de confessie niet.
Han van Wieringen
Sofie Knijff | Desire van Louis Janssens