Permanente tijdsdruk Film Christopher Nolan en de mens in crisis

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
10 augustus 2023
In het indrukwekkende oeuvre van Christopher Nolan , die onlangs nogOppenheimermaakte, speelt hij altijd met tijdlagen en -structuren. En tovert ons telkens weer een spektakelstuk voor, met soms weinig ademruimte.
Toen regisseur Quentin Tarantinorecent aanschoof bij de podcastThe Rewatchableskon hij amper ophouden met praten overDunkirk(2017), volgens Tarantino een van de allerbeste films van deze eeuw. Wat zijn collega Christopher Nolan in die film gedaan had - hij kon het nog steeds amper begrijpen.Dunkirkwas een spektakel, een ervaring, een vernieuwing in één. Dat maakte dit verhaal over de historische bevrijding van Britse soldaten uit Duinkerken, aldus Tarantino, een van de origineelste oorlogsfilmsever. 'Bijna alle films bestaan uit drie akten: setup, confrontatie, ontknoping.Dunkirkniet. Diecompletefilm is een derde akte.'
In zekere zin kun je dit zeggen over het hele oeuvre van Nolan. Zijn films zijn spektakelstukken, vol bombast en met steeds minder ademruimte. Nolan is de afgelopen twee decennia uitgegroeid tot een middelpunt van Hollywood, een typischelove it or hate it-regisseur wiens actiefilms altijd iets massaals hebben, qua verhaal, qua pr, en ook qua bereik. Sinds hij de bejubeldeThe Dark Knight-trilogie over Batman maakte, tussen 2005 en 2012, werkt hij met een vrijheid die geen hedendaagse regisseur heeft. Hij heeft complete creatieve controle, schrijft zelf de scenario's, mag zelf casten, krijgt gigantische budgetten en alle zeggenschap over montage en techniek.
Het viel extra op rond de release vanOppenheimer,de drie uur durende derde akte over defather of the atomic bomb:een stoet van bekende acteurs speelde mee, maar toch werd vooral gesproken overde nieuwe Christopher Nolan. Hij is zelf een ster geworden.De vraag is natuurlijk: hoe kan dat? Hoe kan iemand die eind jaren negentig overal werd afgewezen, die zijn intrigerende debuutfilmFollowing(1998) maakte met een budget van drieduizend pond, zijn uitgegroeid tot zo'n bewierookt regisseur? Nolan doet in alle twaalf films die hij tot dusverre maakte nadrukkelijk dingen anders dan zijn collega's. Ikzelf ben opgegroeid met zijn werk, bijna al zijn films zag ik in de bioscoop, en altijd was het een belevenis: fraai gestileerde shots, hard geluid en aanwezige soundtracks, intens verhaal, doordacht, masculien ook, en bovenal overweldigend. Dat komt mede, een van Nolanssignatures,door de rol van het concept 'tijd'. Nolan husselt voortdurend tijdslijnen: in de sciencefictionfilmInceptionverliest hoofdpersoon Cobb (Leonardo DiCaprio) zich in kunstmatig opgewekte droomwerelden, waar de tijd veel trager gaat dan in de werkelijkheid.Tenetgaat over een man die met tijdsomkering een Derde Wereldoorlog wil voorkomen;Interstellardraait om het paradoxale element van tijd, inclusief een ruimtevaarder die door een wormgat reist en daardoor veel minder snel veroudert dan zijn achtergebleven kinderen. In Nolans doorbraakfilmMementostaat een man met geheugenverlies centraal die de moordenaar van zijn vrouw zoekt: een verhaal dat versnipperd en in omgekeerde volgorde getoond wordt, met tussendoor een andere tijdslijn, chronologisch en in zwart-wit - die laatste verteltruc herhaalt Nolan inOppenheimer. Sowieso: in de handen van bijna alle regisseurs zouOppenheimereen overzichtelijke, wellicht intieme biopic zijn geworden. Bij Nolan is het een door adrenaline gedreven geheel waarin iedere paar minuten tussen heden, verleden en toekomst wordt geschakeld.
Het gevolg: er lijkt permanent tijdsdruk te bestaan. InalleNolan-films. De hoofdpersonen zijn gekwelde mannen met haast. Ze torsen een trauma met zich mee - vaak: een gesneuvelde geliefde - dat vaak meer in dialogen wordt omschreven dan dat het echt voelbaar wordt gemaakt. Ze leggen erg graag (natuurkundige) concepten uit. Maar gek genoeg deert zulketellbovenshowmeestal weinig. Want wat wél telkens voelbaar is en de films hun hartslag geeft: dat koortsachtige tempo. De hoofdpersonen raken geobsedeerd, moeten vroeg of laat een keuze maken waarvan ze de uitkomst niet weten. Er is genoeg reden om Nolan te zien als een theatrale regisseur, maar tegelijkertijd kiest hij niet voor goedkoop effectbejag: inOppenheimer,bijvoorbeeld, zien we nooit slachtoffers van de atoombom (behalve, in zeker opzicht, Oppenheimer zelf). Ook inDunkirkkomt er ondanks alle geweld geen nazi in beeld.
Dit heeft Nolan heel goed begrepen en het echoot door in zijn oeuvre: de vijand is zelden concreet aanwijsbaar, maar ondoorgrondelijk, vervreemdend, en toch vaak angstwekkend dichtbij, veelal aanwezig in onszelf. De hoofdpersoon uitTenetvecht uiteindelijk, reizend in de tijd, tegen een versie van zichzelf. Die moordenaar inMemento?Het is de verteller zelf, die zijn daad heeft verdrongen.The Dark Knightis mede zo sterk omdat The Joker bij Nolan opeens geen eendimensionale clown meer is, maar een realistische, ongrijpbare variant op Batman zelf. InInsomnia(2002) wordt een rechercheur (Al Pacino) zo gekweld door slaapgebrek dat hij meer en meer samenvalt met de schurk die hij opjaagt - tot ze niet meer te onderscheiden zijn. Het drie minuten durendeDoodlebug,een van Nolans allereerste projecten, gaat om een man die geïrriteerd een insect uit zijn schoen haalt, waarna hij ontdekt dat het beestje een miniatuur-versie van hemzelf is.
Er zijn weinig regisseursdie vanaf hun vroegste werk zo'n duidelijke thematiek hebben. Waarschijnlijk heeft het ermee te maken dat Nolan nooit iets anders heeft gewild dan films maken. Een anekdote die hij in interviews graag aanhaalt: dat hij als zevenjarige met zijn vaders camera, wc-rollen, pennen en zijn broertje Jonathan - jarenlang Nolans coscenarist en inmiddels ook succesvol regisseur - eenstop motion-film maakte die gebaseerd was opStar Wars.
De jaren erna: meer probeersels, meer korte films, zijn eerste scenario's. Nolan groeide grotendeels op in Londen, als kind van een Amerikaanse moeder en een Britse vader, en waar mogelijk verdiepte hij zich in film. Ondanks zijn toewijding zou hij voor een roman een saai personage zijn: zijn levensloop kent amper rafelranden ofjuice. Zijn naam verschijnt nooit in roddelrubrieken, als vroege twintiger kwam hij al samen met zijn huidige echtgenote, Emma Thomas, tevens producente van al zijn films.
Nog voor zijn dertigste maakte NolanFollowing(1998), een film noir over een man die ook Cobb heet en passanten op straat volgt, tot hij in een donkere onderwereld belandt. De acteurs waren uitsluitend vrienden van Nolan. Iedereen droeg zijn eigen kleren. De catering werd verzorgd door Nolans moeder.
Het wonderlijke is:Followingis echt een sterke film, typisch Nolan ook al. De snelle montage, de rare en niet helemaal begrijpelijke botsing van werelden, het zoekende individu als middelpunt. Uiteraard is alles nog minimaal opgezet, Nolans vroegste werk kent een kalmte die geleidelijk verdween: aanvankelijk waren er ook nog wel eerste en tweede akten, pas later werd de volumeknop van de muziek omhoog gedraaid en kwam de ware bombast. Maar toch: de close-ups van deze verwarde Cobb voelen zeer verwant aan een van de beste scènes uitOppenheimer,als de tweede atoombom net is gevallen. Oppenheimer (Cillian Murphy) gaat een overwinningstoespraak geven. Iedereen juicht, Oppenheimer zelf voelt alleen maar vervreemding, hoort gedreun, gestamp, ziet langzaam de huid van een gezicht af druipen - is dat een slachtoffer? - en hakkelt. Het is een typische Nolan-scène, in de hoogste versnelling, maar ook met een heerlijke mengeling van genres: thriller, drama, een vleugje horror, en misschien nog wel het meest een tragedie. Daar staat weer een starre man die verlangt en handelt, die denkt dat hij het goede doet maar slechts half benul heeft van waar hij aan begint.
Er is nog iets vreemds aan de notie 'tijd' in Nolans werk. Zijn films zijn soms historisch, soms futuristisch, maar zelfs als ze geen van beide zijn, lijken ze niet te gaan over het nu. Nauwelijks wordt er verwezen naar hedendaagse gebeurtenissen of mensen. Steeds spelen de verhalen zich af in werelden die lijken op de onze, maar het niet zijn. Nolans zwakste scènes zijn vaak de meest aardse. Wie al zijn films achter elkaar bekijkt, ziet flitsende actie, met paukenslagen opgebouwde spanning, fraai gestileerde beklemming, maar eigenlijk nooit alledaagse intimiteit. Liefde wordt genoemd, maar seks bestaat niet. Voorzover ik weet regisseerde Nolan inOppenheimerzijn allereerste seksscène. Het is een ongemakkelijke, zwakke halve minuut, waarna Oppenheimer vlug uit een boek begint voor te lezen:'Now I am become death, the destroyer of worlds.'Alsof Nolan vooral dóór wilde met grotere gebaren, alsof hij de werkelijkheid van Oppenheimers affaire het liefst ook naar zijn hand had gezet.
Volgens mij schuilt die enormeaantrekkingskracht van Nolans werk ook hierin: zijn films zijn vernieuwend, maar toch ook altijd begrijpelijk. Ze zijn buitenissig, maar nooit te complex, ze bieden escapisme maar niet een te alternatief of gek universum - er zit altijd genoeg herkenbaars in. Want in Nolan huist behalve een ingenieuze verhalenverteller ook een in veel opzichten traditionele, loyale filmmaker, die graag vertrouwt op wat hij kent. Als een van de weinigen in Hollywood houdt hij vast aan analoog filmen, dus nooit digitaal of met computereffecten - wat leidt tot authentieke, warme beelden; Nolans films zien er steevast wonderschoon uit.
Nog zoiets: zijn oeuvre is een parade van veelal dezelfde koppen. Nolan cast bij voorkeur dezelfde acteurs. Zelfs de hoofdrol vanFollowing,de Britse jeugdvriend Jeremy Theobald, kreeg nog rolletjes in een latere Batman-film en inTenet. In die laatste film werd ook alvast afscheid genomen van Nolans allertrouwste kompaan Michael Caine (1933), de legendarische acteur die in een verder overbodige scène opdraafde en te horen kreeg:'Goodbye, sir Michael.'Een afscheid op film. Nolan lijkt nooit te vergeten in welke traditie hij zich voegt: die van de allergrootsten uit Hollywood.
Sommige mensen plaatsen Nolans films, ondanks het gebrek aan hedendaagse referenties, graag in een maatschappelijke context:Dunkirkkun je zien als een typische Brexit-film,The Dark Knightwordt met de woekerende terroristenangst vaak beschouwd als een weerslag van de wereld post-9-11. Maar zijn films draaien bovenal om eenlingen, daar schuilt voor mij ook de grootste kracht in. Hoe bombastisch of grootschalig ze ook zijn vormgegeven, in wat voor wereld of tijdperk ze zich ook afspelen: uiteindelijk toont Nolan steeds een mens in crisis, die iets najaagt wat hij niet helemaal overziet.'You don't really want to work it out',zegt Michael Caine in Nolans fijneThe Prestige,een film over illusionisten.'You want to be fooled.'Wat er gebeurt valt niet helemaal te begrijpen of analyseren, het moet ondergaan worden. En bij geen filmmaker is dat ondergaan zo'n spektakelstuk als bij Nolan.
Steeds spelen de verhalen zich af in werelden die lijken op de onze, maar het niet zijn