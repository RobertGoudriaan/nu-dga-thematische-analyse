Womanizers Opheffer leest

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
9 januari 2025
Het afgelopen jaar heb ik drie biografieën gelezen:Alles gaat op vroeger terug: Ischa Meijer (1943-1995)van Annet Mooij,De bolle Gogh,over Theo van Gogh (1957-2004) van Jaap Cohen enIk heb nog nooit gelogenover Hugo Brandt Corstius (1935-2014) van Elsbeth Etty.
Ik kende ze alle drie.
Ischa kende ik goed, Theo nog beter, Hugo heb ik misschien tien keer ontmoet, maar hij is wel de andere opa van mijn kleinkind.
Wat mij opviel - en eigenlijk ook wel wist - was dat het alle drie enorme womanizers waren. Ik was er weleens bij wanneer zij vrouwen aan het verleiden waren en ik zou daar een uitgebreid essay over kunnen schrijven, vooral over de invloed van hun 'stoornissen' op de dames. Zowel Ischa, Theo en Hugo hadden een vrije moraal, maar toch wilden ze op enig moment trouwen.
Tja...
Via de literatuur ken ik het werk van twee andere verleiders goed: Sartre en Simenon.
Sartre had een 'contract' met Simone de Beauvoir dat ze 'vrij' waren om naar bed te gaan met wie ze wilden, maar dat ze toch altijd bij elkaar zouden blijven, en Simenon vertelde in vrijmoedige interviews dat hij wel tienduizend vrouwen had gehad.
Daar moest ik meer van weten.
Maar eerst Sartre. Ook hij wilde op enig moment trouwen, zij het niet met Simone de Beauvoir.
In 1989 kreeg ik een boekje in handen van Liliane SiegelLa clandestine.Over de 'geheime' verhouding die zij twintig jaar lang met Sartre had. Het is één grote rechtvaardiging van hun clandestiene verhouding. Ik vond er niets aan. De grondtoon van haar boek was: 'Eigenlijk hield Sartre het meest van mij! Lekker puh!' Hun verhouding was niet zo clandestien. Dat wilde ze waarschijnlijk. Ze was een van de velen. Zij was niet meer dan een lege klerenhanger in Sartre's klerenkast.
Maar nu Simenon.
Je zou hem seksueel ontspoord kunnen noemen.
Al op zeer jonge leeftijd bezoekt hij hoeren. Als hij trouwt met Tigy moet die uiteindelijk accepteren dat er een tweede en derde dame in hun huishouden komt. Boule en Denyse. Denyse schrijft uiteindelijk twee boeken over Simenon:Le phallus d'or(dat ik niet heb gelezen) enUn oiseau pour le chat,in het Nederlands vertaald alsEen vogeltje voor de kat,dat ik wel heb gelezen. Na lezing begrijp je dat Denyse steeds weer naar een psychiatrische kliniek moest, daartoe soms gedwongen door Simenon. Het afschuwelijk geschreven boek geeft een aardig inzicht in een man die zelf opgenomen had moeten worden. Hij is wreed, hij besodemietert niet alleen zijn vrouw, ook zijn andere vrouwen. Denyse moet mee naar hoeren, moet meedoen aan trio's en kwartetjes. En vervolgens vlucht Simenon. Letterlijk. Van het ene huis naar het andere, van de ene vrouw naar de andere. Zelfs van het ene land naar het andere. Hun dochter Jo pleegt op 25-jarige leeftijd zelfmoord en de allusie van incest is niet ver weg. Hij zou regelmatig hebben gemasturbeerd terwijl ze naar hem keek.
Bijna alle recensenten van het boek beschrijven het monsterlijke karakter van Simenon. Eigenaardig: wanneer hun verhouding aan het aflopen is, scheldt Simenon haar constant uit voor 'hoer', terwijl hij zich bij een prostituee altijd thuis voelde.
De allerlaatste keer dat Denyse met Simenon spreekt, beschrijft ze als volgt:
'"En nu wil ik over de kinderen praten." Jo (Simenon- oph)trok wit weg en kwam naar me toe.
"De kinderen, dat is mijn afdeling. Jij bent en je blijft een hoer." Ik keek hem recht in zijn gezicht.
"Jo die tijd is voorbij."
"Wat? Ik mag je beledigen als ik dat wil." En terwijl hij zijn arm ophief: "Ik heb ook het recht je te slaan!"
Op het lage tafeltje naast me stond een grote stenen asbak. Ik pakte hem met beide handen op. "Zie je deze asbak Jo. Als je me nog langer beledigt, krijg je hem in je gezicht."
Langzaam liet hij zijn arm zakken.'
Hij had toen al een nieuwe dame die 22 jaar jonger was.
Simenon vertelde in interviews dat hij wel tienduizend vrouwen had gehad. Daar moest ik meer van weten