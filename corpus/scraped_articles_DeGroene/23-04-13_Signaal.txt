Signaal

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
13 april 2023
'Je kunt nou eenmaal niet na decennia van afzijdigheid plots een landbouwrevolutie afkondigen en erop vertrouwen dat mensen dat zonder slag of stoot accepteren', schrijft Coen van de Ven inDe Groenevan 23 maart. Zijn begrip komt onverwacht, na een relaas over de 'boerenopstand' in 'BBB-land'. Een ambivalentie die vaker opvalt in dit debat. Zo beseft Marcel ten Hooven dat de overheid 'haar verantwoordelijkheden tegenover de maatschappij lange tijd heeft verwaarloosd', om later neerbuigend te spreken over het 'oplieren' van 'ressentiment'. Het maakt hun analyses ongrijpbaar. Is het terecht om, gezien die verwaarlozing, 'eigen volk' en 'publiek welzijn' tegenover elkaar te plaatsen, zoals Ten Hooven doet? Is niet juist het onzekere bestaan van dat volk signaal van een verschraald publiek welzijn?
Links benoemt de problemen, maar neemt ze liever niet te serieus. Het vraagt zich vertwijfeld af waarom de sociaal-democratie geen antwoord heeft op het neoliberalisme, maar ziet niet hoezeer het medeverantwoordelijk is.
'What's left?'Ontstegen aan zijn sociaal-democratische wortels is links 'ongelijkheid' bij voorkeur gaan interpreteren in globale en culturele termen. Het steunt in culturele zin wat in economische zin het neoliberalisme verweten wordt: grenzeloosheid. Dat dit niet bevorderlijk was voor het sociale kapitaal van dit land, voor een samenleving waarin mensen elkaar vertrouwen, is een consequentie die men liever niet trekt.
MARIETTE AKKERMAN