President Faye geeft Senegal weer hoop In de wereld

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
11 april 2024
Diamniadio- Marie Gning heeft zich gekleed voor de gelegenheid. In een lang wit met goud gewaad met daarin fijne bloemen geweven en om haar hoofd gewikkeld een doek van dezelfde stof, licht ze op in de verder vrij donkere ruimte.
Dit is een speciale dag, glundert de 58-jarige terwijl ze achter in de zaal over een zee van hoofden uitkijkt. 'Ik kan nog steeds niet geloven dat we hier nu zijn.'
In alle vroegte stapte Gning die ochtend met een veertigtal buren in een bus die hen speciaal kwam halen in Ndiaganiao, een verzameling dorpjes bestaande uit gelijkvloerse woningen en onverharde wegen in Centraal-Senegal. Die bracht hen in anderhalf uur rijden naar dit congrescentrum in een fonkelnieuwe stad waar de horizon wordt gevuld door bouwkranen en de geraamtes vansoon to bekantoren en appartementen.
Hier in Diamniadio, niet ver van de hoofdstad Dakar, wilden Gning en haar buren dit historische moment meemaken. Want wie had ooit gedacht dat iemand uit hun kleine gemeenschap de nieuwe president van Senegal zou worden? Het was 'un peu la surprise', glimlacht Gning. Een kleine verrassing.
Tot een paar maanden geleden hadden buiten Ndiaganiao dan ook maar weinigen gehoord van de 44-jarige Bassirou Diomaye Faye, die vorige week werd beÃ«digd als Senegals vijfde en jongste president ooit.
'Ik voel de zwaarte van de verantwoordelijk en de ernst van mijn taak', sprak Faye, gekleed in een iets te ruimvallend donker pak, een groene sjerp over zijn borst. Dit nadat de voorzitter van het Constitutioneel Hof hem vanaf een podium officieel benoemde als 'Senegals onbetwiste keuze', met 54 procent van de stemmen, in een zaal gevuld met Afrikaanse staatshoofden, partijgenoten en zijn oude buren.
Faye's verkiezing is het onwaarschijnlijk sluitstuk van maanden van onrust die Senegals oppositie, activisten en intellectuelen deed vrezen dat hun democratie op instorten stond. Nog meer dan Faye lijkt juist die democratie nu de grootste winnaar.
De verwachtingen zijn hoog, vooral onder jonge Senegalezen die massaal stemden voor hun pan-Afrikaanse, anti-systeemgeluid.
'Iedereen is uitgeput na deze strijd', zegt Gning, in haar hand een waaier met een foto van Ousmane Sonko en om haar hals een sjaal met het gezicht van Faye. 'Maar de goede dagen gaan nu beginnen.'