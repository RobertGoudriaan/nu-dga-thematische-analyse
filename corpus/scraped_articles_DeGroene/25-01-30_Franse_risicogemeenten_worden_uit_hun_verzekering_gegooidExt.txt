Franse risicogemeenten worden uit hun verzekering gegooid Extreem weer

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
30 januari 2025
Parijs- In navolging van wanhopige burgemeesters die bij gebrek aan een artsenpraktijk in hun gemeente een verbod uitvaardigden op ziek worden, ondertekende burgemeester Sébastien Olharan van Breil-surRoya op 1 januari een verbod op natuurrampen, te weten: overstromingen, aardverschuivingen en stormen. 'Het is absurd om natuurgeweld te verbieden, maar ik sta machteloos', zei de burgervader van het bergstadje van 2400 inwoners in de Alpes-Maritimes, even ten noordoosten van Nice, tegenover dagbladLibération.
De schreeuw om aandacht van Olharan komt voort uit de storm Alex die in 2020 niet alleen huizen van particulieren verwoestte, maar ook openbare gebouwen. Van de tien miljoen euro schade aan het gemeentelijk vastgoed werd zes miljoen euro vergoed, een tekort dat omgerekend het salaris van vijftig ambtenaren gedurende vijf jaar betekent. De gemeente kan een nieuwe natuurramp ﬁnancieel niet dragen.
Olharan doet met het verbod op noodweer een beroep op de overheid, omdat geen verzekeraar bereid is het gemeentelijk onroerend goed nog langer tegen natuurgeweld te verzekeren. In de ogen van de verzekeringsmaatschappijen is Breil-sur-Roya ten dode opgeschreven. De eis van de gemeente om haar verzekeringscontract met assuradeur Smacl te handhaven, werd op 31 december door de rechter afgewezen. Olharan gaat in beroep bij de Franse Raad van State.
In 2022 betaalde de belangrijkste verzekeringsmaatschappij Smacl ruim tien miljard euro uit aan getroﬀen bewoners in Frankrijk, viermaal zoveel als het jaar ervoor. 1500 van de 35.000 Franse gemeenten zitten in hetzelfde schuitje als Breil-sur-Roya. Afgelopen week zorgde storm Herminia in verschillende departementen aan de Franse westkust voor code oranje en zelfs rood.
Gemeenten en verzekeringsmaatschappijen moeten onder het motto 'solidariteit en verantwoordelijkheid' om de tafel, meent de overheid. De camping in Breil-sur-Roya is inmiddels verplaatst naar een veiliger plek, evenals de technische dienst van het gemeentehuis. De bestuursrechter sommeerde op 1 januari verzekeringsmaatschappij Smacl de wettelijke aansprakelijkheidsverzekering en rechtsbescherming te verlengen waardoor alvast de crèche en de scholen weer zijn geopend. Voor de overige vernielde gemeentelijke gebouwen is een oplossing uitgebleven. Verantwoordelijk minister François Rebsamen heeft nog niet gereageerd.
De CCR, de Franse overheidsinstantie die in een tegemoetkoming bij natuurrampen voorziet, verwacht een toename van veertig procent van de schade als gevolg van klimaatrampen tussen nu en 2050.
...