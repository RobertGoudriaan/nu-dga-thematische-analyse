Obsessie

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
30 november 2023
FILM Napoleon
Vergeet het gedoe rond regisseur Ridley Scotts verdraaiing van de historische feiten in zijn biopic over de beroemde Franse machthebber. En focus op het verrukkelijke tweespel tussen Joaquin Phoenix en Vanessa Kirby als Napoleon en Josephine. Hierin zien we alles, óók de kern van zijn machtswellust. Neem deze scène, als ze hem al in het prille stadium van hun relatie volledig snapt. Ze spreidt haar benen en zegt, kijk wat ik voor je heb, dat is helemaal van jou. En hij weet een ding, dat móét van mij zijn.
ScottsNapoleonis een gedurfde film. Ja, het neemt een loopje met de feiten. Hier gruwen historici even hard van als amateurs die weleens een biografie van Napoleon hebben gelezen, of die op de middelbare school iets te veel hebben opgelet in plaats van dingen doen die vijftienjarigen horen te doen, zoals geobsedeerd raken door het meisje of de jongen naast je. Obsessie en feiten zijn twee verschillende dingen, en dat eerste is Scotts thema: jezelf zien als het centrum van de wereld, leven vanuit de vaste overtuiging dat predestinatie je levenspad bepaalt. Dit is de Napoleon die Scott heeft gemaakt. Dan is het makkelijk de toekomstige keizer aanwezig te laten zijn als de guillotine valt op de nek van Marie-Antoinette met die weelderige bos blond haar terwijl beide dingen niet kloppen, of hem de piramiden in Egypte te laten bombarderen, wat blijkbaar ook niet zo was. Zoals iemand zei:'don't let the facts get in the way of a good story'.
Scott blijkt in de nadagen van zijn carrière een rasverteller, wat ironisch is gezien zijn oeuvre waarin aanvankelijk het visuele overheerste. Vroege films zoalsThe Duellists(1977) enBlade Runner(1982) zijn klassiekers niet vanwege het inventieve verhaal, maar door imponerende belichting, montage en cameravoering. Zijn latere werk, ondergewaardeerde films zoalsHouse of GuccienThe Last Duel, beide uit 2021, toont meer balans tussen vorm en inhoud.Napoleonis hier het summum van. Scott transporteert je naar Austerlitz en Waterloo, wekt het verleden via beeld en geluid tot leven, niet om feiten te geven maar om je de essentie van historische figuren te laten voelen, een manie in je hoofd te creëren, je midden in de angst en chaos van verschrikkelijke veldslagen te plaatsen.
Hij is een majestueuze geschiedenisleraar, geassisteerd door Phoenix en Kirby. Hier zal geen verveelde vijftienjarige tegen bestand zijn. Napoleon en Josephine tegenover elkaar aan een lange eettafel. Opeens móét hij haar hebben. Lachend kruipt hij onder de tafel richting haar stoel, pakt haar benen en trekt haar naar zich toe om haar tussen de tafelpoten te nemen. Even later. Napoleon loopt op een enorme kaart van Europa op de vloer. Hij maakt plannen om te pakken wat van hem is.
Gawie Keyser
Napoleonis nu te zien
Aidan Monaghan / Sony Pictures Releasing | Josephine (Vanessa Kirby) en Napoleon Bonaparte (Joaquin Phoenix) in de film Napoleon