Macrons betere wereld verdwijnt achter de horizon

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
21 december 2023
Parijs- 'Word wakker! De werkloosheidscijfers staan op zeven procent, we zijn er nog niet!' Aldus een barse president Emmanuel Macron onlangs tegenover een honderdtalcaptains of industry. Hij had ze nog wel zo gefêteerd op zijn 'macronomics', oftewel steun en belastingvoordelen om nieuwe initiatieven te creëren. Toch toonde het bedrijfsleven tot zijn teleurstelling weinig energie en lef om de Franse industrie nieuw leven in te blazen. Zijn gehoor reageerde met een mengeling van verbazing en irritatie. Vele ondernemers kunnen niet eens slapen, luidde de repliek, door de hoge energieprijzen en liquiditeitsproblemen.
De president heeft sinds zijn herverkiezing vorig jaar volledige werkgelegenheid tot speerpunt gemaakt. Bijna de helft van de Fransen in de leeftijd van 55 tot 64 jaar zit immers thuis. Als tien procent hiervan aan de slag gaat, zou dat de Franse schatkist jaarlijks meer dan 120 miljard euro opleveren. Met dat bedrag belooft Macron al zijn andere vergezichten te realiseren: de energietransitie, de onderwijshervorming en het omlaag brengen van de nationale schuldenlast van meer dan drieduizend miljard euro.
Vooralsnog zijn de werkloosheidscijfers het afgelopen trimester met 0,2 procent, oftewel 64.000 nieuwe werkzoekenden, gestegen. En dan zijn er nog altijd de 5,4 miljoen bestaande werklozen. Hervormingen, lees korting op de werkloosheids- en bijstandsuitkering plus arbeidsbemiddelingsinstituut France Travail, moeten dit aantal terugbrengen. Dat vergt enige tijd en om die reden beloofde de president enkele duizenden illegalen, werkzaam in beroepen waar tekorten bestaan, te legaliseren. Ware het niet dat op 11 december dit immigratiewetsvoorstel door een motie van een ongekende gelegenheidsoppositie - links, rechts en extreem-rechts, ieder om totaal verschillende redenen - én door het wegblijven van negen leden uit Macrons eigen politieke kamp, werd verworpen. Met als gevolg een aanscherping van het immigratiebeleid, waaronder geen automatische legalisering van de al werkende asielzoekers, beperkte medische hulp voor illegalen en een versnelde uitzetprocedure.
Als dit doorgaat, reikt Macron alsnog de hand aan (extreem-)rechts en belooft hij, beducht voor de protesten, in januari een 'ontmoeting met de natie' voor het 'behoud van de eenheid van het land'. 'Let op, wanneer een democratie ziek is, komt het fascisme aan haar bed', schreef Albert Camus inDe mens in opstand(1951). Helaas niet om te vragen of het beter met haar gaat.