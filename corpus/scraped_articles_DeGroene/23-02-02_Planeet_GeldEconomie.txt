Planeet Geld Economie

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
2 februari 2023
Mag een column beginnen met een kijktip? Of twee zelfs? Ach, waarom ook niet. Dus wie het nog niet zag, gaat het zien: de docuseriesMadoffop Netflix enPlanet Financevan de VPRO (tebingenvia NPO Plus). Madoff is de man die tientallen miljarden dollars wist te ontfutselen aan rijke en minder rijke medeburgers, hen voorliegend dat hij het geld voor hen belegde. Hij kon decennialang zijn gang gaan. In 2008 kwam aan het licht dat van beleggen helemaal geen sprake was: het zogenaamde rendement werd betaald met het geld van nieuwe instappers. Een piramidespel in optima forma.
De Amerikaanse toezichthouder, de SEC, werd minstens drie keer gewaarschuwd dat er iets niet in de haak was, ook al in 1992, maar deed niks: Bernie Madoff was'one of us',een grote en graag geziene man op Wall Street, dus hoe kon die nou fout zijn? Met wat snel in elkaar geknutselde zogenaamde bankafschriften lieten de controleurs zich om de tuin leiden.
Planet Finance(een tikje verwarrende naam; ben ik de enige die hierbij denkt aan duurzame financiering?) gaat niet over een boef, maar over de dagelijkse, legale wereld van geld-verdienen-met-geld en de handel in risico's. Van Tokio tot de Erasmus Universiteit, en van Shanghai tot Oklahoma, door de makers aangeduid als de 'planeet geld'. Het levert intrigerende televisie op. Dat de energieprijs die we betalen weinig te maken heeft met de productiekosten wisten we al, maar dat de hele energieketen vooral bestaat uit in energieprijs handelende speculanten (waarbij de productie en het vervoer eigenlijk maar kleine radertjes zijn) is toch even slikken.
Het Financieele Dagbladwijdde aan beide series meerdere artikelen. Als we voor het gemak aannemen dat hetFDeen aardige thermometer is voor wat er leeft in de financiële wereld voelt men zich er op z'n minst door uitgedaagd. Maar tot echte zelfreflectie leidt het nog niet.Madoffis voor de krant vooral aanleiding om te waarschuwen tegen crypto's, de onderwerpen vanPlanet Financeworden geduid als 'niches'. De boodschap: hartstikke interessante series, maar met de echte financiële wereld hebben ze weinig van doen.
Dat valt te bezien. Om niet nogmaals collectief het ravijn in te lopen werd in Nederland na de financiële crisis van 2008 het Financiële Stabiliteits Comité (FSC) in het leven geroepen, met daarin De Nederlandsche Bank, de Autoriteit Financiële Markten, het Centraal Planbureau en het ministerie van Financiën.
Wie de jongste verslagen van dat comité leest, ontwaart een grote en toenemende bezorgdheid over wat er in en rond de financiële wereld gaande is. Over de beleggingsfondsen die hun beleggingen in hoge mate financieren met leningen - een verdienmodel dat klapt als de rente stijgt. Over de energiebedrijven die tot over hun oren in derivaten zitten - waardoor problemen bij de energiebedrijven al gauw over kunnen slaan op het hele financiële systeem. Over de banken die hun reserves weggeven aan hun aandeelhouders terwijl ze hun buffers zouden moeten verhogen. En over de effecten van dat alles op de pensioenfondsen, op de economie, op mensen. De woorden 'risico' en 'kwetsbaarheid' vliegen je om de oren.
De Europese evenknie van het Nederlandse comité, de European Systemic Riskboard, zegt het zo mogelijk nog duidelijker.'Warning',staat er in vette letters boven de publicatie waarin de organisatie waarschuwt voor de huidige 'systeemrisico's'.
Wat goed dat ze het op het netvlies hebben, dacht ik toen ik het las. Maar nu, wat gaat er nu aan gebeuren? De leden van het comité bevinden zich immers in de positie om in actie te kunnen komen: als wetgever, als regelgever, als toezichthouder. En daar loopt de ballon al snel leeg. Want nog even geduld alstublieft: er wordt eerst onderzoek gedaan, en het moet in Europees verband, en pas op dat maatregelen geen nadelige effecten hebben, en zo voort, en zo verder.
'Zicht krijgen op de vraag of nadere regelgeving opportuun is', dat is zo'n beetje het maximum. De Tweede Kamer,by the way,krijgt de verslagen van het FSC ook toegestuurd.
Er zit vast een mooie nieuwe serie in, over een jaar of tien. Maar liever niet.
De woorden 'risico' en 'kwetsbaarheid' vliegen je om de oren
Reageren?derijk@groene.nl