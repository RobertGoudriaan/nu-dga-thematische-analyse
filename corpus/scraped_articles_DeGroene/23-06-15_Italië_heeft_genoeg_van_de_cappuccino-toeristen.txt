Italië heeft genoeg van de cappuccino-toeristen

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
15 juni 2023
Rome − 'Please No Cappuccino After 12 pm',stond geschreven op een stuk karton dat omhoog werd gehouden door een aantrekkelijke jonge blondine die zich op het plein voor het Pantheon en het Piazza Navona in Rome had geposteerd. Op de terrassen waar vele toeristen aan hun cappuccino nipten, keek men vragend naar elkaar. Tot de obers losbarstten in een schaterlach en begonnen te klappen. Toen was het duidelijk.
Italiaanse obers brengen al zo lang het massatoerisme bestaat zwijgend cappuccino's naar tafels op tijdstippen die niet voor de cappuccino zijn. Want ze weten: het zijn buitenlanders, die snappen het niet. Een cappuccino is de eerste consumptie van de dag, staand aan de toog van de bar, eventueel in combinatie met een cornetto, een zoete croissant. Na tienen is het cappuccino-moment voor de Italianen voorbij. Een cappuccino bij de lunch, een pizza, of ter afsluiting van een avondmaaltijd is gruwelijk, maar het gebeurt om de haverklap op de drukke toeristische punten van Italië. En Italianen zijn aardige mensen die hun minachting voor deze barbaarse noordelijke gewoonte voor zich houden, maar er zeker het hunne van denken.
'Woody Allen is eenstronzo,een lul, sorry dat ik het zo zeg, maar je komt niet naar Mastino voor spaghetti met vongole om er een cappuccino bij te bestellen', zei Maurizio Mastino laatst. Hij is de eigenaar van het legendarische visrestaurant van de familie Mastino bij Fregene, het strand van Rome, waar Fellini stamgast was en de internationale filmwereld nog steeds graag naartoe komt. Het zat de laatste afstammeling van de Mastino's duidelijk hoog. Een cappuccino bestellen bij een exquise-vismaaltijd is een klap in het gezicht van de trotse gastheer die de vlag van de Italiaanse keuken in ere houdt.
Dit beseffen de cappuccino-toeristen waarschijnlijk niet. Het meisje met het karton is een Amerikaanse met een toeristenblog voor mensen die tips voor een paar daagjes Rome zoeken. Ze had de truc afgekeken van de Instagram-hashtag '#dudewithsign', waarbij de grap is om je met maffe culinaire aanwijzingen op drukke toeristische punten te positioneren.
De hare was een schot in de roos, want na het applaus van de obers volgden de eerste aarzelende grijnsjes en opgestoken duimen van de toeristen. Ze werden in de maling genomen, maar dat mag ook best eens een keertje.