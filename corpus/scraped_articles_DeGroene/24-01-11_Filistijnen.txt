Filistijnen

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
11 januari 2024
FILM The Holdovers
Een kus onder de maretak is niet besteed aan meneer Hunham (Paul Giamatti). Hij is tot in zijn diepste vezels leraar klassieke oudheid. Nog met zijn lippen op die van de mooie vrouw bij de boom begint hij over de Trojaanse prins Aeneas die juist zo'n maretak met zich meenam toen hij in de onderwereld ging speuren naar zijn vader. Weg romantiek. En Paul Hunham heeft deze afgang door. Niet zelden kampt hij als nerd-intellectueel met zelfhaat, zelfs wanneer hij meer weet - en doorheeft - dan alle aanwezigen op dit kerstfeest bij elkaar.
Bijvoorbeeld: het verleden heeft de mens in een ijzeren greep, maar de oude Grieken zaten ernaast toen ze bedachten dat hoe meer je probeert te ontkomen aan je lot hoe sterker je juist daarop afstevent. De ironie is dat Paul ondanks deze wijsheid zijn leven slijt in de schaduw van een enkele, traumatische gebeurtenis. Die heeft ertoe geleid dat hij het nooit verder heeft kunnen schoppen dan onderwijzer bij Barton Academy, zijn oude middelbare school in New England. Na al die jaren is Paul misantroop, op het sadistische af. Zijn leerlingen vindt hij 'ranzige, luie Filistijnen'. Wanneer hij tijdens Kerst dienstdoet als overblijfleraar voor vijf leerlingen die niet naar huis kunnen, staat hij erop de jongens 'academische discipline' bij te brengen.
Regisseur Alexander Payne situeertThe Holdoversin de jaren zeventig. De sfeer van die tijd is mooi te zien in de titelsequentie met 'krassen' op de 'film' (alles is overigens gewoon digitaal gedraaid) en een soundtrack waarop Cat Stevens klinkt. Zo lijkt de film in alles op het werk van Hal Ashby of Bob Rafelson uit deseventies. Juist zulke films worden niet meer gemaakt, lamenteert Payne in interviews. Toen ik dat las, dacht ik: hij legt de vinger op de zere plek als het om zijn eigen werk gaat.About Schmidt(2002),Sideways(2004) enNebraska(2013) zijn ouderwets, ook qua inhoud: het gaat altijd om oude mannen die verteerd door rouw en leedwezen terugkijken op hun leven. Ik heb deze films nooit fijn gevonden, met uitzondering vanDownsizing(2017), een satire over geminiaturiseerde mensen.
Payne's nieuwste raakt wel een zenuw. Misschien denk ik net als meneer Hunham, werkelijk een prachtrol van Giamatti, dat iedereen zou moeten weten wie Perikles was. Daarnaast heeftThe Holdoversde fijne nieuwkomer Dominic Sessa als Angus, een leerling met wie Paul een innige band krijgt tijdens dat kerst-overblijven, en Da'Vine Joy Randolph, onvergetelijk als Mary, de keukenchef van Barton Academy die rouwt om haar in Vietnam gestorven zoon. Allemaal zitten ze vast,holdoversin geestelijke zin. Aan het einde is er dan toch vooruitgang, groei, in ieder geval veel interessant gedoe waardoor Paul leert om zijn hersenen uit te schakelen en de volgende keer te gáán voor die kus.
Gawie Keyser
Te zien vanaf 11 januari
Seacia Pavao / 2023 Focus Featuress LLC | Angus Tully (Dominic Sessa), Mary Lamb (Da'Vine Joy Randolph) en Paul Hunham (Paul Giamatti) in The Holdovers, regie Alexander Payne