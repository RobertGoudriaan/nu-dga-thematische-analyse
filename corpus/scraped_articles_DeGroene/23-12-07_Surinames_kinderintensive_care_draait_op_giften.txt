Suriname's kinderintensive care draait op giften

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
7 december 2023
Paramaribo- De zondag gehouden 'media cook-out' op het parkeerterrein van de International Mall of Suriname (ims) in Paramaribo trok honderden mensen, overwegend gezinnen, die kennismaakten met de kookkunsten van journalisten en zo indirect een goed doel ondersteunden. Mensen die normaal gesproken met een microfoon of camera in de hand reportages maken, stonden nu met schorten achter potten en pannen op branders.
Het parkeerterrein was voor enkele uurtjes omgetoverd tot een grote keuken waar verschillende gerechten aan de man werden gebracht. Binnen drie uur was alles uitverkocht. 'We zijn dik tevreden', zegt initiatiefneemster Sharon Singh. De totale inkomsten worden deze week bekendgemaakt en overhandigd aan stichting Su Aid, die altijd aan het eind van het jaar geld inzamelt voor sociale projecten die extra ondersteuning nodig hebben.
Dit jaar richt Su Aid zich op Suriname's enige Neonatale Intensive Care Unit (Nicu) in het Academisch Ziekenhuis van Paramaribo. Van de circa tienduizend baby's die jaarlijks worden geboren in Suriname, hebben ongeveer 380 acuut medische hulp nodig. Het gaat daarbij om te vroeg geboren kindjes vanaf 27 weken of baby's die zijn geboren met een hartafwijking, darmprobleem of een ander ernstig gezondheidsprobleem. Ongeveer een vijfde deel van die kindjes overlijdt. In 2022 was dat dertien procent. Omdat de gehele gezondheidssector in Suriname momenteel in grote financiÃ«le problemen verkeert en de overheid beperkte middelen heeft, kan het ziekenhuis deze apparatuur niet zelf bekostigen. Van de tien bedden kunnen er bijvoorbeeld door gebrek aan apparatuur en personeel slechts vijf gebruikt worden. Su Aid wil daarom 140.000 euro, ongeveer 5,5 miljoen Surinaamse dollar, ophalen en doneren.
Bekende Surinamers wordt gevraagd om door het land te trekken met een trommel waarin geld wordt gedoneerd of via bankrekeningen gestort. 'We zijn bezig in te zamelen voor de jongste Surinamers die vechten voor hun leven omdat de mogelijkheid bestaat dat ze het niet halen doordat een apparaat ontbreekt', zegt Su Aid-voorzitter Giwani Zeggen, die zelf journalist is geweest. 'Dit is echt hartverwarmend. Wanneer jouw beroepsgroep de actie op zo'n geweldige wijze ondersteunt, geeft dat een speciaal gevoel', aldus Zeggen. Intussen is meer dan twintigduizend (Amerikaanse) dollar opgehaald en de inzameling loopt door tot en met 22 december.