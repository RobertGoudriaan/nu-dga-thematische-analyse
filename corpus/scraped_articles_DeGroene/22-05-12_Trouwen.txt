Trouwen

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
12 mei 2022
FILM Anita
Anita Mui (1963) was een superster, 'dochter van Hongkong',Big Sistervan miljoenen fans, niet alleen in Azië, maar ook in het Westen. Ze was de koningin van cantopop, het onverminderd populaire subgenre van de Chinese popmuziek. Ze was ook filmster, deel van de gouden jaren-tachtiggeneratie. Samen met andere grote namen zoals Jackie Cheung, Andy Lau, Michelle Yeoh, Maggie Cheung en Leslie Cheung maakte ze populaire films die wereldwijd een publiek vonden. En ze was politiek activist: in 1989 nam ze tijdens de Tiananmen-demonstratie deel aan een protestbijeenkomst in Hongkong en verklaarde nooit meer in China te zullen optreden. Na haar overlijden in 2003 aan de gevolgen van kanker woonden duizenden fans haar begrafenis bij in het oostelijke district van Hongkong.
Maar inAnita, een biografische film te zien op het CinemAsia Film Festival, zien we slechts een deel van het bijzondere leven van Anita Mui. Regisseur Longman Leung focust als eenfanboyop sensationele privé-details, bijvoorbeeld de tragiek van haar mislukte relatie met een Japanse zanger. Die hield niet stand vanwege haar veeleisende carrière. In de film zegt een van haar managers dat haar fans het niet zouden pikken als ze met de zanger zou trouwen. Dat is een fascinerend gegeven, maar Longman houdt het bij een mierzoete, boulevardblad-benadering. Voor diepte, voor karakterontwikkeling, is er geen plaats. We zien alleen Anita Mui, superster, en we worden geacht mee te juichen. Het vreemde is: ik deed dat graag toen ik de film zag. Want cantopop is voor alles aanstekelijk, een soort mix van Madonna en André Hazes. De liedjes zijn bedoeld om emoties op te wekken, en dat kon Anita Mui als geen ander. Ze was een rasperformer. Een paar weken voor haar dood gaf ze een spectaculair afscheidsconcert in Hongkong waarin ze in bruidsjurk op het podium verscheen. Want getrouwd met showbizz, dat was Mui.
Jammer genoeg heeftAnitaook weinig aandacht voor haar acteercarrière. Ze speelde in tientallen films, waarvan de bekendste waarschijnlijk de actiefilmThe Heroic Trio(1993) is, waarin ze samen met Maggie Cheung en Michelle Yeoh schittert in een verhaal over drie vrouwen als misdaadbestrijders. Door films als deze werd Mui ook bij een westers publiek geliefd, zeker nadat Quentin Tarantino eigenhandig de cinema van Hongkong breed onder de aandacht bracht doorChungking Express(1994) van Wong Kar-Wai zelf te distribueren.
Uiteindelijk isAnitanét cantopop: je weet dat het oppervlakkig is en toch ben je weerloos. Advies is om je over te geven, te genieten van Mui. Overigens, héél goed dat CinemAsia na de recente, magere jaren weer plaatsvindt. Het is een fijn festival met boeiende films, bijvoorbeeldMyanmar Diaries(een serie korte films),Wheels of Fortune and Fantasyvan Ryusuke Hamaguchi, bekend vanDrive My Car,en de Japanse animatiefilmBellevan Mamoru Hosoda.
Gawie Keyser
CinemAsia, van 10 tot 15 mei in Studio/K, Rialto De Pijp en Rialto VU te Amsterdam,https://cinemasia.nl
Lok Man Leung | Louise Wong (l) en Fish Liew als Anita Mui en Ann Mui in Anita