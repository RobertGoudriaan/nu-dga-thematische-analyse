Als scheermesjes

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
22 juni 2023
POPMUZIEK Queens of the Stone Age
Afgelopen weekend, op het Pinkpop-festival, waren ze de hardste gitaarband die hoog op het affiche stond, en opeens de vertegenwoordigers van het rockverleden van Pinkpop in een popheden, waarin ook plaats was voor niet lang geleden ondenkbaar geachte gasten als Ren√© Froger en Lil' Kleine.
Er was wel meer veranderd: Queens of the Stone Age-voorman Josh Homme was zichtbaar niet door het leven gedarteld de afgelopen jaren. Hij oogde geleefd, maar tegelijk strijdbaar. Precies zo klinktIn Times New Roman...,het achtste album van de band die rock die klinkt naar woestijnen naar het grote publiek droeg. Queens of the Stone Age komt rechtstreeks uit de traditie van Kyuss, Fu Manchu en andere bands die de erfenis van Black Sabbath de jaren negentig in trokken, maar de band rond Josh Homme is altijd toegankelijker geweest: Homme kan werkelijk hits schrijven, en is een charismatische podiumpersoonlijkheid. Bovendien heeft zijn band altijd iets weg gehad van een creatief laboratorium, dat graag de samenwerking opzocht met anderen, zoals PJHarveyen Mark Lanegan - over podiumpersoonlijkheden gesproken. Lanegan overleed februari vorig jaar, Homme kreeg kanker, en zijn huwelijk met Distillers-voorvrouw Brody Dalle (andermaal: over podiumpersoonlijkheden gesproken) liep uit op een, inmiddels ook openbare, vechtscheiding.
Dus als Homme in afsluiterStraight Jacket Fittingzingt:'To seize all your demons, carpe demon!' -het kunnen er vele zijn. De zin is exemplarisch voor de tekstschrijver Homme op dit album: vlijmscherp. De songschrijver Homme koos deze keer niet voor experimenten, en beweegt zich grotendeels binnen zijn vertrouwde idioom. Op Pinkpop bleekCarnavoyeurnog een onbekende voor het publiek, over een paar maanden zal dat anders zijn. Het is een van de weinige ingetogen nummers van het album, waarin de zanger Homme meer dan ooit doet denken aan Bowie, en hij verslag doet van zijn zware gemoed de laatste jaren:'Nothing inside/ And there's no reason to cry/ Just fade away like love'.
In een van de hoogtepunten,Paper Machete,een vintage Queens-nummer met riffs als scheermesjes en tegelijk een vleugje Beach Boys in de zanglijnen, klinkt Homme bitter als gal. Hier wordt een rekening vereffend. Het is een doodverklaring van een liefde, het rapport van een relationele lijkschouwer. Het is lelijk, rauw en komt zo te horen rechtstreeks uit een gebroken hart. Het enige dat je als buitenstaander uiteindelijk kunt denken is: hopelijk luchtte het op. 'Now I know you'd use anything, anyone/ To make yourself look clean/ In sickness, no vows mean anything/ So long, cruelty/ So long, too late/ So long, my love is dead.'
Leon Verdonschot
Queens of the Stone Age -In Times New Roman...Op 4 november te zien in Ziggo Dome, Amsterdam
Astrida Valigorsky / Getty Images | Josh Homme van Queens of the Stone Age tijdens Boston Calling Music Festival, 28 mei