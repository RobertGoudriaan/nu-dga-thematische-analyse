Nooit een leidend licht

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
20 februari 2025
POP Bartees Strange
Vorige week was Bartees Strange te gast bijJimmy Kimmel Live,om zijn singleBackseat Bantonte spelen. Het nummer heeft rock, soul en een vleug funk, en bij ieder van die invloeden heeft Strange's stem een bijhorend register. Opeens deed hij denken aan Lenny Kravitz in zijn beginjaren.
Het pakkendeBackseat Bantonis een typische single, en dus een nummer dat iedere artiest plaatst op nummer twee of drie van een album. OpHorror,het derde album van Strange, is het nummer twaalf. De binnenkomer is de uitsmijter. Het is slechts een van de vele eigenzinnige keuzes die Strange maakt opHorror.
De Brit heeft dan ook een fascinerende levensloop, een die haast m√≥est leiden tot creativiteit buiten de gekende lijntjes. Hij is geboren in Ipswich, als zoon van een militair en een operazangeres. Zijn jeugd bracht hij voor een deel zwervend door, waarna hij in de Verenigde Staten terechtkwam, en wel in Mustang, Oklahoma. Vervolgens kwam hij in Washington D.C. in de hardcore-scene terecht, werkte hij voor de Obama-regering en werd actief in de milieubeweging. Artikels over hem van enkele jaren geleden hebben nog koppen als'From Obama Administration Press Secretary to Music's Newest Star: The Rise of Bartees Strange'.Daarin grapt hij dat hij Remy Danton uitHouse of Cardswilde worden.
OpHorrorbezingt hij het grote thema uit zijn jeugd: angst. Samen met producer, Bleachers-zanger en Grammy-verzamelaar Jack Antonoff zocht hij minutieus naar het juiste geluid bij dat thema. Als kind keek hij naar griezelfilms om zichzelf te trainen om sterk te worden, want dat was belangrijk, had hij geleerd. Als jonge, zwarte queer in het rurale en Republikeinse Mustang leerde hij opnieuw wat dat is, angst.
Horrorvliegt evenveel kanten op als je zou kunnen verwachten bij een muzikant die van zijn vader liefde voor Parliament Funkadelic, Fleetwood Mac en Neil Young bijgebracht kreeg, en vervolgens zelf verder ging graven in zowel hiphop, country, indierock als house.
Een van de spannendste nummers opHorroris het elektronischeLovers,met Strange's stem vervormd over een onheilspellende laag elektronica. Nooit stond hij dichter bij Trent Reznor.'I didn't think we'd be lovers/ I kind of thougt it'd be hard for you and I/ But now we're under covers/ I was betting on ending it tonight.'Nog een angst, immers: bindingsangst. In een conventioneler universum dan dat van Strange is het onvoorstelbaar dat hier dezelfde muzikant en zanger klinkt als inSober,een nummer waarin Antonoff en Strange de bezongen zelfbeheersing die het vergt om nuchter te blijven('Guess I've never had a guiding light/ That's why it's hard to be sober'),ook op de productie hebben losgelaten: het nummer schreeuwt bijna om een explosie, of minstens een uitroepteken, maar het blijft broeien. En de climax, die klinkt op de achtergrond: Strange's gierende gitaar.
Leon Verdonschot
Bartees Strange -Horror(4AD / Beggars)
Elizabeth De La Piedra | Bartees Strange