Stuurloos

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
5 september 2024
HIPHOP Vultures 2
Twee dingen over Kanye West. Allereerst, de afgelopen jaren kon iedereen zijn publieke ineenstorting bijna inreal timevolgen. De rapper worstelde openlijk met zijn bipolaire stoornis, brak tijdens interviews uit in warrige tirades, flirtte publiekelijk met alt-right en prees Donald Trump, deed antisemitische uitspraken. Ten tweede: Kanye West is een grensverleggende muzikant, die vanaf zijn ingenieuze debuutplaatThe College Dropout(2004) het dominante geluid binnen hiphop meerdere keren rigoureus veranderde en meerdere grensverleggende meesterwerken maakte.
Natuurlijk dient dit tweede niet als relativering van het eerste. Natuurlijk is het creatieve genie een achterhaalde, geromantiseerde notie. Wel blijft West muzikaal gezien een van de belangrijkste artiesten van deze eeuw - en dat versterkt toch de vraag: wat gebeurt er in dat hoofd?
In februari van dit jaar verscheenVultures,een samenwerkingsplaat tussen West en de degelijke, ietwat gladde rapper Ty Dolla $ign (1985). Er viel genoeg op het project aan te merken, toch zat er beslist leven in. Nu al is er een nieuw album van het tweetal dat zichzelf ¥$ noemt. Het tempo wekt de indruk dat ze echt op stoom beginnen te komen samen - maar eigenlijk klinkt dit werk juist als het tegenovergestelde.
Vultures 2is een stuurloos geheel. Het album doet zijn best om ruig te klinken: de beats, verzorgd door West en een stoet aan medeproducers, bestaan uit harde synthesizers, stevige drums, blikkerige samples. OpFriedwordt de harde kern van voetbalclub Internazionale ingezet voor onheilspellende achtergrondzang, terwijl West rapt:'Sometimes I can't believe I'm still alive.' Field Trip, een ander hoogtepuntje, bestaat uit een hoge stemsample die fraai opgaat in de ondersteunende baslagen.
Maar het blijven losse flodders, die niet ingebed zijn in een coherent geheel of overkoepelend concept. Ty Dolla $ign doet het best verdienstelijk, zowel rappend als zingend, maar kan de boel evenmin redden. Er is een rits aan saaie gastartiesten opgetrommeld, en vooral West zelf trekt de aandacht met zijn soms schreeuwerige, soms mat voorgedragen raps. Alle nummers draaien om hetzelfde: dat $ign en West stoer enhardzijn, dat ze goed kunnen rappen, dat vrouwen ze zien staan.
Ze lijken het zelf maar half te geloven. Daarbij: de producties klinken vaak onaf, en de plaat is opvallend slordig gemixt. Ook nu het album al verschenen is, worden er nog allerlei details aangepast en nieuwe versies van nummers geüpload. Hoe kan dit? Dat niemand West durft teoverrulen,valt voor te stellen. De vraag blijft: hoe kan het dat hijzelfniet meer hoort wat er misgaat?
In dat kader isVultures 2toch een interessante, zelfs fascinerende plaat: dat dit werkelijk ontsproten is uit hetzelfde brein als die onverwoestbare eerdere meesterwerken. Het is altijd al gemakzuchtig om de kunstenaar strikt van zijn werk te scheiden, maar bijVultures 2vallen die twee zaken helemaal niet meer los van elkaar te zien. Dit is het werk van iemand die alle grip is kwijtgeraakt, en die dat zelf als enige nog niet doorheeft.
Thomas Heerma van Voss
¥$ -Vultures 2