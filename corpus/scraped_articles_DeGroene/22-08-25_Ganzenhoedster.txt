Ganzenhoedster

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
25 augustus 2022
OPERA Don Quichot e.a.
Het meest opwekkend zien de plannen van Opera Zuid eruit voor het komende seizoen, vol nieuwe creaties en ontdekkingen. Zo'n ontdekking is voor mij de Broadway-operaLady in the Darkvan de Duitse componist Kurt Weill, die in 1941 in ballingschap in Amerika leefde. Deze opera gaat over een overwerkte moderedactrice die bij een psychiater vreemde dromen beleeft, wat een raamvertelling oplevert met drie miniatuur-droomopera's, die 'niemand onberoerd kunnen laten'. Voor de gelegenheid is van de psychiater door regisseur Anna Pool een vrouw gemaakt, dirigent is David Stern. Daartegenover gaan inÄndere die Welt!dirigent Leonard Evers en regisseur Mart van Berckel op zoek naar een nieuwe definitie van revolutie en de utopische droom van een andere wereld.
De Nationale Opera komt met reprises, maar ook met andere geluiden, zoals een sprookjesopera uit 1910 van Engelbert Humperdinck, de man van de populaireHans en Grietje-opera,Königskinder, over de noodlottige liefde tussen een ganzenhoedster en een prins, geregisseerd door Christof Loy en gedirigeerd door de tijdelijk teruggekeerde verloren zoon dirigent Marc Albrecht. Steef de Jong, van de onweerstaanbare kartonnen kleinschalige voorstellingen, maakt nu in de Grote Zaal van Nationale Opera & Ballet een familievoorstellingOperetta Land, een meeslepend verhaal met muziek van Johann Strauss jr., Jacques Offenbach en Arthur Sullivan. En dan komt de altijd verrassende Amerikaanse regisseur Peter Sellars terug met de fenomenale sopraan Julia Bullock inPerle Noire: Meditations for Joséphineover de onvermoeibare strijdlust van zangeres Josephine Baker.
Veel verwacht ik van een nieuwe opera in oude stijl door Opera2day:Don Quichot, waarin het verhaal van de dolende ridder in onze tijd wordt gezet. Componist Vanni Moretto, het New European Ensemble en La Fonte Musica zullen zich laten inspireren door middeleeuwse muziek uit vele streken.
Max Arian
https://operazuid.nl,https://operaballet.nl,https://opera2day.nl
Jie Ma / Opera2Day | Don Quichot