Corona

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
4 juli 2024
Hoewel ze zeker enkele belangrijke punten aanstipt, vind ik de analyse van Marli Huijer over het coronabeleid(De Groene,13 juni) niet overtuigend. Huijer ziet over het hoofd wat altijd en overal de kern is van crisisbeleid: beheersbaarheid. Het is een begrip dat welhaast een krachtdadig optredende overheid impliceert. Maar het alternatief is het ontstaan van een onbeheersbare situatie. Zelfs voor iemand die normaal gesproken weinig moet hebben van autoriteit is dat geen aantrekkelijk idee.
Het voorkomen van overbelasting van de zorg was eerder het middel waarvoor werd gekozen om de crisis te kunnen beheersen, dan een doel op zich. Dat die keuze ingrijpende maatschappelijke consequenties had en heeft, is een feit. Maar andere keuzes hadden ook pijnlijke consequenties gehad. Een pandemie doorsta je nou eenmaal niet probleemloos. We hebben bijvoorbeeld kunnen zien waar overbelasting van de zorg elders toe leidde: stervenden in ziekenhuisgangen en koelwagens bij mortuaria, bijvoorbeeld. Een dergelijk nationaal trauma is ons bespaard gebleven, (mede?) dankzij het gevoerde beleid.
We moeten leren van het verleden. Terugkijken is dus belangrijk. Maar een teveel aan'hindsight bias'kan ook tot de verkeerde conclusies leiden. Wie terugkijkt, zou zich daarvan bewust moeten zijn.
HANS CUSTERS
Jan Rothuizen