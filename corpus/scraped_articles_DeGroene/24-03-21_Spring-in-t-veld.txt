Spring-in-'t-veld

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
21 maart 2024
FILM Evil Does Not Exist
Hana (Ryo Nishikawa), een meisje van een jaar of tien, dartelt als een springin-'t-veld door dit verhaal, dat is gesitueerd in een afgelegen, bosrijk gebied in de buurt van Tokio. Ze is zo ongrijpbaar, haast efemeer, dat je je afvraagt of ze er wel is, juist als ze spoorloos verdwijnt vlak nadat er geweerschoten van hertenjagers klinken. Eerder verstoorde ook al iets de rust: twee hippe stadstypes die plaatselijke inwoners informeren dat er eenglampingkomt. De blije boodschap: toeristen zullen jullie economie een flinke injectie geven; het leven gaat z√≥veel beter worden.
Op een inspraakavond zien Hana's vader, houthakker Takumi (Hitoshi Omika), het pr-praatje met lede ogen aan. Dan maakt hij bezwaar. Rustig pratend wijst hij erop dat de luxe camping verontreiniging van een beek tot gevolg zal hebben, terwijl veel inwoners, bijvoorbeeld de restauranthouder, afhankelijk zijn van het verse water.
Dit alles klinkt naar veel 'plot', maar niets is minder waar. MetEvil Does Not Existheeft regisseur Ryusuke Hamaguchi, maker vanDrive My Car,een film gemaakt die vrijwel volledig uit 'toon' bestaat; impressionistische beelden van mensen die zo goed en zo kwaad als dat gaat zij aan zij leven met bomen, water, lucht en dieren. Als een eeuwenoud gegeven is de natuur constant aanwezig. De mensen doen maar wat; onbeholpen hobbelen ze achter de feiten aan. Ook al doen inwoners zoals Takumi hun best om de natuur met rust te laten, dan nog werkt alleen al het feit dat ze er zijn vernietigend in op de omgeving. En nu heb je ook nog die stadsmensen. Met hun glamping.
Zoals in zijn eerdere werk laat Hamaguchi hier zien dat hij van beweging houdt. Minutenlang toont een tracking shot, begeleid door atonale soundscapes, vanuit een lage hoek toppen van bomen, kale takken en daarachter de grijze lucht. Even later zitten we bij de hippe types, Takahashi (Ryuji Kosaka) en Mayuzumi (Ayaka Shibutani), in de auto onderweg van Tokio naar het gehucht. De rit duurt lang en het gesprek tussen hen is cruciaal; hier houdt Hamaguchi de kijker een spiegel voor. Dit is ons moderne leven: haastend van de ene naar de andere Zoom-sessie, append, scrollend door dating apps en de socials, jargon zoals'retreat','targets'en'business opportunities'spuiend in die zoevende elektrische auto.
Dan zegt Hamaguchi: wat nou, jij moderne mens, als je gewoon hout gaat hakken? Dat doet Takahashi in het bos bij het huis van Takumi - en hij is er kapot van. Nooit gedacht dat dit zo fijn kon zijn!
Vlak hierna verdwijnt Hana waarna het laatste kwartier vanEvil Does Not Existverandert in een compleet mysterie. Wat gebeurt hier precies?! In ieder geval is dat houthakken welbeschouwd een daad van enorme agressie, en lijkt het optimisme uit de titel veel en veel te hoog gegrepen.
Gawie Keyser
Te zien vanaf 21 maart
September Films | Hana (Ryo Nishikawa) in Evil Does Not Exist