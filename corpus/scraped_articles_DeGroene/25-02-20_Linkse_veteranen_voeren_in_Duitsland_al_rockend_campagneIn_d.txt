Linkse veteranen voeren in Duitsland al rockend campagne In de wereld

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
20 februari 2025
Leipzig- Het is een grote zaal maar al drie kwartier voor aanvang overvol. Net als het trappenhuis, de hal bij de ingang en een flink deel van het plein voor het monumentale Ring-Café. Voor het supertrio van Die Linke dat zich de'Silberlocken'noemt, zit er dus niets anders op dan zich ondanks de vrieskou eerst maar eens op het balkon te vertonen. Niet alleen met een kernachtige politieke boodschap maar getrouw aan het motto'Rocken mit den Silberlocken'ook met muziek en dans. De oudste van de drie, Gregor Gysi (77) beweegt het uitbundigst met de heupen en de armen, geflankeerd door Bodo Ramelow (69) en Dietmar Bartsch (66).
Ze zouden eigenlijk dit jaar met pensioen gaan, maar besloten tot een reddingsoperatie nadat hun partij bij regionale verkiezingen enorme verliezen had geleden, onder andere doordat het prominente lid Sahra Wagenknecht voor zichzelf was begonnen. De Bondsdag kent een kiesdrempel van vijf procent. Maar elke kiezer in de 299 districten heeft twee stemmen: de eerste voor een plaatselijke kandidaat die ook op persoonlijke titel gekozen kan worden, de tweede voor de landelijke lijst. Bij drie van zulke lokaleDirektmandatevervalt de drempel en telt het hele resultaat weer mee. De veteranen besloten op basis van hun persoonlijke populariteit ieder voor zo'n zetel te gaan.
De campagne waarin ze hun gevorderde leeftijd niet ontkenden maar er juist een schepje bovenop deden, bleek een hit op sociale media. TikTok-filmpjes waarin Ramelow als een superheld door het parlement zweeft, 'DJ Gysi' die een oude toespraak playbackt omgeven door dansers, het trio dat samen'mahna mahna'uitSesamstraatzingt. En overal die volle zalen. Sinds het begin van het jaar kreeg Die Linke er 23.000 leden bij (gemiddelde leeftijd 28, meer vrouwen dan mannen). De partij is nog nooit zo groot geweest. En terwijl de peilingen al maanden verder nauwelijks een beweging vertonen, verdubbelde voor Die Linke het verwachte resultaat. De jonge lijsttrekker Heidi Reichinnek (36, portret van Rosa Luxemburg op haar linkerarm getatoeeerd) mag nu hopen op eigen kracht de Bondsdag te halen.
Natuurlijk ligt dat ook aan de boodschap: bevriezing van de huren, hoger minimumloon, meer vermogensbelasting, investeren in onderwijs, bescherming voor asielzoekers, vredesonderhandelingen in Oekraïne. In de overvolle zaal in Leipzig, op het podium een standbeeld van Karl Marx in ironisch oranjerood, brengen de hoofdgasten dat programma geroutineerd en helder. 'Natuurlijk gaan wij niet regeren', legt Dietmar Bartsch uit. 'Maar alle partijen noemen zich nu het midden. Als wij het onversneden linkse geluid kunnen laten horen, dwingen we ze daarop te reageren.'