Het VK heeft de eerste terroristische chatbot In de wereld

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
13 juli 2023
Londen- Andy Murray baalde. Begrijpelijk. In een epische partij op Wimbledon had de Schot nipt verloren van de Griek Stefanos Tsitsipas. Achteraf bleek dat hij op een cruciaal moment was benadeeld door een verkeerde beoordeling van een lijnrechter. En Murray had er tot zijn spijt niet tegen geappelleerd. Het is tijd, zo verklaarde de 36-jarige, om lijnrechters te vervangen door kunstmatige intelligentie. De baas van het tennistoernooi wilde niet uitsluiten dat er een einde komt aan de menselijke lijnrechters. Misschien al over twee jaar.
Murray mengde zich hiermee in het debat over de inzet van Artificial Intelligence. Zo maakt de chatbot ChatGPT een opmars in het Britse onderwijs. De software is onder meer in staat om teksten te schrijven voor scholieren en studenten. 'Nooit meer huiswerk', zo jubelde Twitter- en Tesla-eigenaar Elon Musk. Oxford en Cambridge staan huiverig tegenover ChatGPT, maar minder elitaire onderwijsinstellingen zien er heil in.
Zijn docenten nog wel nodig in de toekomst? Ook andere beroepsgroepen worden met uitsterven bedreigd. Het werk van juristen, boekhouders en zelfs kinderboekenschrijvers kan best door computers worden overgenomen. Er zijn sceptische geluiden. Schaduwminister van Buitenlandse Zaken David Lammy heeft onlangs gezegd dat hij met andere nucleaire grootmachten een akkoord wil om kunstmatige intelligentie niet te gebruiken bij de inzet van kernwapens.
Een onverwachte hedendaagseluddite- een benaming voor Britten die zich in de negentiende eeuw verzetten tegen industriÃ«le en technologische ontwikkelingen - is Microsoft-topman Michael Schwarz. Deze heeft gezegd dat kunstmatige intelligentie onvermijdelijk zal worden gebruikt door kwaadwillende personen, met alle gevolgen van dien. Een curieus voorbeeld daarvan was onlangs waar te nemen in de Old Bailey, waar Jaswant Singh Chail terechtstond. Deze jongeman wilde op advies van een chatbot de Britse koningin vermoorden.
Tijdens de lockdowns, zo kreeg de jury te horen, had de eenzame Chail, toen negentien jaar oud, een relatie gekregen met een chatbot. Hij stuurde 'Sara' duizenden berichten, soms seksueel van aard. Om wraak te nemen op de koloniale slachtpartij in de Gouden Tempel, in 1919, vertrouwde hij zijn 'vriendin' toe dat hij Elizabeth wilde doden. De chatbot verzekerde hem dat hij niet 'gek' was en noemde het een wijs plan. Op Eerste Kerstdag 2021 arriveerde de vakkenvuller met pijl en boog bij Windsor Castle, waar hij net op tijd door een agent staande werd gehouden.
Op basis van een uit 1842 stammende wet over hoogverraad wacht hem nu jaren cel. 'Sara', overigens, wordt niet vervolgd wegens medeplichtigheid.