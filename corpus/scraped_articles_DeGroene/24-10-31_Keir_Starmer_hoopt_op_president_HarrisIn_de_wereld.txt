Keir Starmer hoopt op president Harris In de wereld

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
31 oktober 2024
Londen -Enkele maanden nadat hij in de zomer van 2016 minister van Buitenlandse Zaken was geworden, vloog Boris Johnson naar Amerika. Na Brexit moest Groot-BrittanniÃ« op zoek naar vrienden, om ze gerust te stellen en banden aan te halen. Johnson was met een aantal collega's in Boston op bezoek bij de Amerikaanse minister van Buitenlandse Zaken John Kerry. In zijn politieke memoires schrijft Johnson dat de gastheer zich opeens tot hem wendt met een verzoek. 'Kun je dat gedoe niet ongedaan maken?' luidde de vraag, een referentie naar Brexit.
Johnson maakte meteen duidelijk dat daar geen sprake van kon zijn. Vervolgens kwam hij met een historische vergelijking door te wijzen op de Amerikaanse Revolutie, waarbij de Amerikanen zich ontdeden van het Britse juk. Een paar dagen later hoopte Johnson op meer begrip bij het kamp-Trump. Alvorens de aanstaande president te ontmoeten sprak hij met diens goeroe Steve Bannon. Tot verbazing van Johnson begon Bannon met een pleidooi voor het heropenen van de kolenmijnen die door Margaret Thatcher, Johnsons heldin, waren gesloten. Wederzijds onbegrip.
Beter verliep de ontmoeting met de baas zelf, door Johnson omschreven als 'een oranjekleurig luchtschip dat geestdriftig hoog in de lucht zweeft dankzij de onuitputtelijke primusbrander van zijn eigen ego'. Hij was, aldus Johnson, 'uitzinnig complimenteus overBrexit Britain'. Dat enthousiasme heeft zich evenwel nooit vertaald in een Brits-Amerikaans handelsverdrag. De kans op de 'Brexit-bonus' verdween helemaal toen Joe Biden de macht greep. Deze Democraat had weinig op met de Britten, en zeker niet met de Britse Conservatieven. Noch met Brexit.
Soepel verloopt de trans-Atlantische relatie nog altijd niet. Als Kamala Harris naar het Witte Huis gaat, is er hoop voor de Britten. Tussen Starmer en Harris, twee oud-aanklagers, bestaat er een natuurlijke band. Wanneer Trump wint, heeft de sociaal-democraat Starmer, toch al eenzaam in een rechtse wereld, een probleem. In de aanloop naar de Amerikaanse verkiezingen voeren Labour-activisten campagne voor Harris, net zoals ze dat acht jaar geleden met weinig succes deden voor Hillary Clinton. Starmers adviseurs zijn kind aan huis bij de Democratische Partij.
De Britse bemoeienis heeft geleid tot een klacht van het kamp-Trump bij de commissie die toezicht houdt op een eerlijk verloop van de verkiezingen. Of deze klacht kansrijk is of niet, het geeft aan hoe Trump over de Britse regering denkt.Special relationship?Voor Trump is het eiland slechts een golfbaan met een koning.