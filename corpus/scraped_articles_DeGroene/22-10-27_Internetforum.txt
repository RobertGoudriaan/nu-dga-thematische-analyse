Internetforum

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
27 oktober 2022
TONEEL Infinity Chan
Iemand die met de rug naar het publiek op een laptop zit te typen, dat kan wel degelijk spannend theater opleveren. Als de toeschouwers op een groot scherm kunnen volgen wat de computerende persoon allemaal doet, wordt elke handeling een exponent van zijn/haar binnenwereld. Midden in een getypte zin aarzelen, woorden weghalen en dan even wachten, verbeeldt een denkproces of een innerlijke beroering. Zoeken in opgeslagen documenten is teruggaan in de herinnering.
Theatermaker Edit Kaldor liet in haar voorstellingOr Press Escapeooit een vrouw die vanachter haar laptop haar inburgering probeerde te regelen, tussendoor telkens lang naar een foto van een (aantrekkelijke) man staren. Ze verplaatste die foto naar de prullenbak op haar beeldscherm, maar haalde die daar later toch weer uit: een liefdesdrama in een notendop.
Een persoonlijke computer is het externe brein van de gebruiker. BijInfinity Chan,de voorstelling die regisseur Eva Line de Boer maakte bij Het Zuidelijk Toneel, duikt de computerende Lima in het brein van een ander. Haar tweelingbroer heeft zelfmoord gepleegd, meldt ze op het internetforum waar hij veel tijd doorbracht. Via de vrienden die hij daar blijkbaar vond, hoopt ze hem - en zijn daad - te begrijpen. Het digitale universum dat ze vanuit een witte, met zachte kussens beklede kamer betreedt, is hard en duister. Hier nemen vooral mannelijke gebruikers, anoniem en ongecensureerd, de vrijheid om hun racisme en vrouwenhaat te spuien. Samen met Mila leert het publiek de mores kennen van deze onderwereld: verberg je vrouwelijkheid, vermijd intellectuele kwesties en scheld mee. Dan word je opgenomen in een broederschap dat de regulerende leidsman een 'leger' noemt.
Mila vindt tussen de chatberichten eenzame noodkreten én betrokken antwoorden daarop. Maar ze wordt ook meegezogen de diepte in, stopt met het opzoeken van onbekende termen en afkortingen, corrigeert typefouten niet meer. Uiteindelijk laat ze zich wellustig 'nemen' door een als My Little Pony verklede pornovrouw met voorgebonden dildo's.
Beginnend met tekstberichten komen de gebruikers via sprekende cartoonfiguren tot leven en vullen met hun gestalte de witte ruimte. Het projectiescherm vóór de kamer kantelt naar de achterkant, en wordt de galerij van de flat waar schaduwfiguren opduiken waar Mila zich voor verstopt. De fysieke werkelijkheid verglijdt in de digitale. 'Wij zijnthreadszonder afzender', verwoordt een gebruiker het limboland waar Mila in rondwaart. Gaandeweg weet je niet meer zeker of er wel een dode tweelingbroer was. Kijken we toch alleen mee in Mila's externe brein, en is de broer haar duistere keerzijde?
Als introductie in deze anonieme fora isInfinity Changeslaagd. Je voelt de bevrijdende kracht en de saamhorigheid van schijnbaar gelijkgestemden. Het nagesprek waar de regisseur het publiek meteen na afloop nog even mee vasthoudt, maakt de voorstelling ook een discussiestuk. Maar praten over morele implicaties en een eventuele maatschappelijke verantwoordelijkheid met publiek dat desgevraagd nooit op zo'n forum komt, gaat voorbij aan de zuigende verleiding die de voorstelling meeslepend laat ervaren.
Marijn van der Jagt
Tournee tot eind november,https://hzt.nl
Bart Grietens | Jessie Wilms in Infinity Chan van regisseur Eva Line de Boer