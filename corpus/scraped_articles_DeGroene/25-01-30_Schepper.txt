Schepper

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
30 januari 2025
TELEVISIE Pipe Dream
Een passant vraagt aan Theo Jansen, bij zee werkend aan een van zijn strandbeesten, of wat hij maakt ook'any functionality'heeft. 'Nee, het is kunst.' Weg is de man. Grijnzend zegt de Hollandse Leonardo: 'Als ze vragen wat ik maak, zeg ik meestal "kunst". Dan houdt het meteen op. Hebben ze medelijden.' Het is natuurlijk ook geen doen uit te leggen dat het gaat om iets veel groters. Om een totaal nieuwe stap in de evolutie. Want Theo is Schepper. Die (helaas?) zijn creaturen nog steeds moet repareren, bewaken en beschermen. Hij heeft ook niet de illusie dat ze in de komende jaren zelfvoorzienend enstorm-proofzullen zijn. Misschien dat het over twee decennia zover is. Zelf maakt hij dat waarschijnlijk niet meer mee: zijn as zal in hun biotoop uitgestrooid worden. Maar hopelijk nemen jongere scheppers zijn werk over, de evolutie voorthelpend.
Serieus of grap? Ergens daartussenin lijkt me. Toen hij in 1990 met de beesten begon dacht hij een soort God te zijn. Hij probeerde 'nieuwe levensvormen' te maken die op stranden moesten overleven. Maar steeds meer kwam het besef dat hij eerder hun slaaf en bediende is, eeuwig bijstellend, schroevend, knutselend. Dan had hij (zeg ik) natuurlijk kunnen stoppen, daarmee ons berovend van zijn vrolijke, mooie, blij makende beesten, die, meer dan welk ander artefact dat ik ken, wel degelijk de indruk wekken niet alleen buizen, touwen, plastic zeilen te zijn, maar autonome, skeletgelijkende maar levende wezens. Futuristisch en prehistorisch. Vaak groot, en tegelijk van grote elegantie. Om bij te grijnzen maar ook licht ontroerd te raken. En dan ken ik ze alleen maar van foto's, documentaires, YouTube-filmpjes. Wat moet het adembenemend zijn ze te zien bewegen, lopen in hun schitterende biotoop, tussen zee in altijd wisselende kleuren, dito luchten, duinen, helmgras en strand.
In sommige shots zie je ook het sterke effect op passanten, wandelaars, strandgasten. In andere zie je die mirakeldieren juist in een haast lege omgeving (logisch, in drukte valt slecht te manoeuvreren) waarbij opvalt dat de enkele passant zelfs niet stilhoudt. Zouden ze daar boven Scheveningen al gewend zijn aan deze nazaten van deAnimaris derbaofAnimaris circodentiswaar we de door Jansen gemaakte grafstenen van zien? Gesneuveld door storm waarschijnlijk.
Man op leeftijd, met uitzicht op zee, alleen en ingelukkig. Die ons, zegt hij, een sprookje vertelt, een droom met wortels in de werkelijkheid. Die Nikolov, de Bulgaarse regisseur, verdenkt van een teveel aan bewondering voor zijn persoonlijkheid.'The legend'moet gewoon naar de wc. In Nikolov ziet hij ook zijn eigen na√Øveteit. Die nodig is om ergens in te geloven. Zoals iedereen, de mensheid, irrationeel optimisme nodig heeft, 'anders overleven we niet'. Veel opnames lijken me een paar jaar oud. Hopelijk blijft dat optimisme overeind. Actualiteit lijkt niet zijn ding. Evolutie kent geen waan van de dag.
Walter van der Kooi
Nikolay Nikolov, Zachery Alfred,Pipe Dream: De strandbeesten van Theo Jansen,AVROTROS Close Up, dinsdag 4 februari, NPO 2, 22.40 uur
AVROTROS | Theo Jansen bij een van zijn strandbeesten