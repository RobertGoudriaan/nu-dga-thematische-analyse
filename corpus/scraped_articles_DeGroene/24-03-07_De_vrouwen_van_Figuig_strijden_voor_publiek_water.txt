De vrouwen van Figuig strijden voor publiek water

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
7 maart 2024
Rabat -Ruim honderd dagen protesteren inwoners van de oasestad Figuig onverzettelijk tegen de privatisering van de waterdistributie. En het zijn vooral de vrouwen in dit woestijnstadje die het opnemen tegen het oprukkende kapitalisme, dat al menig nutsbedrijf in het land heeft opgeslokt.
Figuig is slechts een klein oord, maar in Marokko wereldberoemd. Dat is voornamelijk vanwege de honderdduizenden dadelbomen,
waarvan de vruchten binnenkort weer in de islamitische vastenmaand op de Marokkaanse eettafels zullen worden opgediend. De regionale bouwstijl heeft de moderne bouwdrift overleefd. En de geneugten van de pijlsnelle modernisering in het koninkrijk hebben weliswaar ook deze verre uithoek bereikt, maar zonder grote afbreuk te doen aan het lokale karakter.
Toch is het allesbehalve een sprookje. Dicht tegen de westgrens is de spanning voelbaar met de Algerijnse buren. Rabat ligt al decennialang overhoop met Algiers. Zo moesten dadelboeren een paar jaar geleden een gedeelte van hun akkers opgeven, omdat Algerije besloot dat de grenslijn toch iets anders loopt. Maar het is vooral het gebrek aan water dat de plaatselijke bevolking bedreigt. De woestijnbevolking is gewend aan spartaanse omstandigheden, maar ook zij worstelen met de extreme gevolgen van klimaatverandering. Jongeren trekken naar iets verder gelegen steden of naar het economische hartland in West-Marokko, waar de opkomende tech-industrie nieuwe carri√®rekansen biedt. De stammen in de provincie blijven echter vasthouden aan hun manier van leven. En daar hoort ook het lokale waterbeheer bij.
Nu de gemeente een akkoord heeft bereikt om de distributie aan een commercieel waterbedrijf over te laten, vreest de bevolking dat het schaarse goed op termijn onbetaalbaar wordt. De autoriteiten hopen dat hiermee een effectiever management van het spaarzame grondwater plaatsvindt. Maar tijdens de massale protesten, onder leiding van vrouwen, blijkt uit de slogans dat de mensen hier geen vertrouwen in hebben.
Het beeld van deze vrouwen in lokale klederdracht die het opnemen tegen politici en het grote geld heeft een gevoelige snaar geraakt bij het Marokkaanse publiek. Drinkwater wordt duurder in de toekomst, dat roept elke deskundige in de media, en de verantwoordelijken moeten met oplossingen komen. Dat besef begint ook door te dringen bij de gewone Marokkanen. Maar tegen welke prijs, dat is de grote vraag. Als het aan de vrouwen van Figuig ligt, bepalen zij dat zelf en niet een organisatie die winstmaximalisatie nastreeft.