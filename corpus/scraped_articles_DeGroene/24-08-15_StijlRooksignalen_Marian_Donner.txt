Stijl Rooksignalen Marian Donner

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
15 augustus 2024
Stijl uit zich in onregelmatigheden. In regels die gebroken worden. Je moet alleen wel weten wat je breekt.
Stijl is het antwoord op alles. Zo begint Charles Bukowski zijn gedichtStyleen ik ga steeds meer denken dat hij gelijk heeft. Nu oude ideologieën geen houvast meer bieden, is dit misschien wel al wat rest: stijl.A fresh way to approach a/ Dull or dangerous thing. Een hyperpersoonlijke manier om je te verhouden tot een leven dat zo vaak saai én gevaarlijk voelt.
Er zijn er meer die teruggrijpen op stijl. Op X bijvoorbeeld, waar een van de populairste accounts die van Derek Guy is, ook wel bekend alsthe suit guyomdat hij enkel over mannenkleding schrijft. Hij voedt zijn volgers als het ware op, legt uit hoe een jasje hoort te vallen, dat de revers een lichte bolling moeten hebben, de kraag nooit los mag komen van de nek, hij bespreekt pasvorm en silhouet, laat zien waarom Kermit de Kikker zich beter kleedt dan Piers Morgan: elke post hang ik weer aan zijn lippen. The suit guy beschouwt kleding als een sociale taal waarmee de drager zich verhoudt tot de wereld om zich heen. Elk stuk heeft zijn eigen geschiedenis, een outfit is meer dan de som der delen, er moet harmonie inzitten, een persoonlijkheid uit spreken, daarin toont zich stijl.
Al gaat het natuurlijk om veel meer dan alleen kleding. 'Stijl is de manier waarop je het leven benadert', stelt Ray Fuego, zanger van de punkband Ploegendienst, inde Volkskrant. Volgens hem moet stijl doorstromen in alles wat je doet. Eerder al had de schrijver met wie ik op een zonovergoten terras zat hetzelfde betoogd. Wat hij het meest deprimerende aan deze tijd vond, zei hij, is dat die zo godvergeten stijlloos is. Al dat geschreeuw en geblaat op sociale media dat door moet gaan voor 'het publieke debat', de trollen en bots en dertien-in-een-dozijn-influencers, de invloed van algoritmen, het feit dat steeds meer mensen AI gebruiken om zich creatief te uiten. Waar blijft dan de menselijkheid?
Machines kunnen nooit stijlvol zijn, laat ook the suit guy zien. Ze krijgen nooit die bolling in revers, en een handgenaaid knoopsgat, mits het door vaardige handen gebeurt, is echt veel mooier dan wat een machine ervan maakt. Bovendien uit stijl zich nu juist in kleine onregelmatigheden, in afwijkingen, de doelbewuste 'fouten'. Al die regels die the suit guy noemt zijn er juist om gebroken te worden, zegt hij ook zelf. Maar dan moet je wel weten wat je breekt.
Dat is ook wat de rechterkant van het politieke spectrum, van populistisch tot extreem, zo ontzettend stijlloos maakt, bedacht ik me. Het is dat verlangen naar regelmaat en orde, de viering van het gewone, die hysterische angst voor alles wat afwijkt van de norm. Je zag het weer bij de olympische 'rel' rond de Algerijnse bokster Imane Khelif.
Khelif zou stiekem een man zijn, zo brulden rechtse agitatoren massaal, kijk dan naar die arme Italiaanse die na 46 seconden huilend opgaf omdat Khelifs slagen te hard aankwamen. Als bloedhonden vielen ze Khelif aan, scheurden haar lichaam uiteen, pisten over haar uiterlijk, geslachtsdelen en chromosomen heen. Khelif is een vrouw. Misschien een met XY-chromosomen, dat kan, misschien maakt ze meer testosteron aan. Maar dat gold ook voor Steffi Graf. Punt is dat sportieve uitblinkers áltijd een genetisch voordeel hebben. Brede schouders maken betere zwemmers, lange benen betere renners, en de spierontwikkeling van een olympische rugbyspeler als Ilona Maher is zeker niet iedereen gegeven, hoe hard je ook traint.
Het label vrouw bevat oneindig veel variatie en die verschillen zouden juist gevierd moeten worden. Waar rechtse agitatoren echter naar streven, is eenheidsworst. Steeds weer proberen ze vrouwen in veel te nauwe hokjes te duwen, hen in te snoeren, hun lichaam te reguleren, tot aan hun baarmoeder aan toe. Noem hetweird,noem het stijlloos, het is hoe dan ook een aanval op menselijke individualiteit.'It harms human dignity',sprak Khelif zo stijlvol als maar kan.
En dan kleden die rechtse agitatoren zich ook nog eens heel slecht, toont the suit guy telkens weer aan. Iemand als Andrew Tate bijvoorbeeld, of in Amerika al die Trump-spreekbuizen. Hun pakken zijn doorgaans minstens twee maten te klein, de knoop zit te hoog, het materiaal is goedkoop, harmonie ontbreekt, ze zien er niet uit.
Style is the difference, a way of doing/ A way of being done,dichtte Bukowski. Stijl, dat was de 31-jarige Zuid-Koreaanse scherpschutster Kim Ye-ji die zich met hoogtechnologische attributen en een knuffelolifantje naar zilver schoot. Net zoals het de 51-jarige Turkse scherpschutter Yusuf Dikeç was die juist zonder attributen, met slechts een hand in zijn zak, ook zilver pakte. Beiden gingen viraal als coolste personenever. Want leeftijd, nationaliteit, sekse of de winst van goud doen er niet toe. Net zomin als spullen, geld of welkeconspicuous consumptiondan ook ertoe doen. Stijl is een houding, een manier om in het leven te staan,a way of being done. Met rechte rug, soeverein en voor niemand bang: dat is hoe het moet.
Rechtse agitatoren willen eenheidsworst en kleden zich ook nog eens heel slecht