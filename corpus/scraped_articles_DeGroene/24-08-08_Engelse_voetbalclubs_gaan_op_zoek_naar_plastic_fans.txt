Engelse voetbalclubs gaan op zoek naar 'plastic fans'

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
8 augustus 2024
Londen- In de zomermaanden halen Engelse voetbalclubs met oefenwedstrijden geld op in Azië en de Verenigde Staten. Deze combinatie van het sportieve en het commerciële heeft een verslavende werking. 'Liverpool, de club waar ik aanhanger van ben, is momenteel op tournee in Amerika', merkte Sadiq Khan onlangs op. 'Het heeft veel fans daar.
Waarom kunnen die fans geen competitieve wedstrijd zien?' Hiermee sloot de Londense burgemeester zich aan bij de steeds luider klinkende roep om Premier League-wedstrijden overzees te gaan spelen.
Dat verlangen bestaat voornamelijk bij de eigenaren van de topclubs. Enkele maanden geleden had de Amerikaanse voorzitter van Liverpool, Tom Werner, gezegd dat hij vastbesloten is om op een dag een Premier League-wedstrijd te houden in New York. Wat deze zakenman betreft worden er in de toekomst ook Engelse clubwedstrijden gespeeld in Japan, Brazilië en Saoedi-Arabië. Supporters en journalisten spraken meteen hun afkeuring uit. De spelers zelf zwegen.
Wat hier op het spel staat, is de ziel van het Engelse voetbal. Globalisering is financieel aantrekkelijk voor de grote clubs, reden dat ze enkele jaren geleden akkoord gingen met een Europese supercompetitie. Toen de fans in opstand kwamen, lieten ze dat plan snel varen. Voor de eigenaren is een uitwedstrijd op een natte dinsdagavond in Norwich of Nottingham misschien niet interessant, maar de trouwe fans zweren erbij.
De commercieel directeuren duiden deze supporters aan als'heritage fans'.Ze houden van hun club, ze zorgen voor sfeer, maar financieel gezien zijn ze niet echt interessant. Veel belangrijker zijn de'plastic fans'.Deze gelegenheidssupporters hebben geen binding met de geschiedenis van de club, laat staan met de stad waar deze vandaan komt, maar wat ze wel bezitten is veel geld om wedstrijden te bezoeken en merchandise te kopen. Op zulke fans richten de clubs zich met hun wereldreizen voor het seizoen begint.
In de beleving van burgemeester Khan, die zelden een Liverpool-wedstrijd van dichtbij ziet, is zo'n 'uitwedstrijd' in Amerika geen probleem. Voor de televisie maakt de locatie immers niet uit. Bovendien is zijn metropool soms het toneel van American football-wedstrijden, alsmede honkbal en basketbal.
Een groot verschil is evenwel dat Amerika geen Engelse voetbalcultuur heeft, waarbij fans hun teams overal achterna reizen.Football is coming home?In werkelijkheid dreigt'the beautiful game'Engeland te gaan verlaten.