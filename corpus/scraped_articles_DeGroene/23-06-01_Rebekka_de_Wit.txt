Rebekka de Wit

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
1 juni 2023
Om redenen die me niet helemaal duidelijk waren, werd ik een jaar geleden toegevoegd aan een appgroep met de naam Gutmensch. Het was midden in een lockdown en iedereen zat thuis, series te kijken.
Onlangs kwam die appgroep samen bij een café annex varkensboerderij.
Het was gekomen doordat ik tegen iemand uit het groepje had zitten foeteren dat een talkshowhost aan me had gevraagd 'waarom ik zo graag een goed mens wilde zijn' en ik daarna enorm beledigd was. Mijn verontwaardiging zei 'echt iets over deze tijd', alhoewel we er nog echt niet achter zijn wat dan precies, behalve 'dat er een betekenisverschuiving heeft plaatsgevonden van "deugen" als moreel ideaal naar "deugen" als vorm van politieke kruiperigheid', zoals Dick Zijp in dit blad formuleerde.
Het ging uiteindelijk veel over series in die appgroep. Over waarom je urenlang zou kijken naar mensen die het slechtste met elkaar voorhebben. 'Alsof je een 32-urige busrit met hele irritante mensen moet maken.' We waren het niet eens.
'Noem mij eens een personage dat goed was, in de morele zin des woords, en goed in de ambachtelijke zin. Of ja, ambachtelijk is het woord niet.'
Ik dacht aan Atticus Finch, de vader van het hoofdpersonage uitTo Kill a Mockingbird.Was dat een goed personage? Ik herinner me in ieder geval geen ergernis tijdens het lezen, wat een reactie is die moreel goede personages opwekken, althans in de Gutmensch-appgroep.
Patricia De Martelaere zegt in het laatste interview dat ze gaf dat ze licht in paniek raakte toen de interviewer van tevoren te kennen gaf dat hij geïnteresseerd was in haar mensbeeld. 'Ik dacht: maar ik héb helemaal geen mensbeeld, hoe moet ik daar zien aan te raken tegen dat die man komt? Je kunt wel een mensbeeld verzinnen, dat mooi klinkt en waaruit blijkt dat je respect hebt voor iedereen − maar of je respect hebt voor andere mensen, blijkt niet uit wat je zégt, maar uit wat je dóet. Dus u zou aan de mensen om mij heen moeten vragen hoe ik met hen omga. Dat weten zij beter dan ik.'
Toen ik dit citaat in de appgroep dropte, kwam de vraag of het 'dus volgens Patricia De Martelaere helemaal niet zo zinvol is om het hierover te hebben', waarna er nog een aap uit een mouw kwam, namelijk dat niemand echt wist waarover we het precies hadden.
In een aflevering vanThis American Lifeover de politieke carrière van Jerry Springer opent Ira Glass door te zeggen dat mensen die zichzelfa good personnoemen, dat doorgaans niet zijn. Of omgekeerd: een van de kwaliteiten van goede mensen is dat ze zichzelf nooit zo zouden noemen, ze hebben namelijk genoeg zelfkennis om te weten dat dit niet zo is. Althans, niet uitsluitend. Midden in het gesprek had ik al stilletjes besloten dat het er allemaal niet zo toe deed. Dat we vroeg of laat waarschijnlijk in een semantische discussie terecht zouden komen, maar daar keek ik naar uit, want ook - of misschien wel juist − semantische discussies met deze mensen waren nogal de moeite waard om bij te wonen.
Ik wist niet of het gutmenschen waren, ik wist dat zelfhaat ze niet vreemd was, wat volgens mij een kenmerk is van gutmenschen: dat ze zichzelf een klein beetje haten. Hoe dan ook had ik zin om samen een lange busrit te maken, ook al had een van hen net gezegd dat het zo jammer was dat Marja Pruis nu even niet meer te lezen zou zijn omdat ik haar verving, en wat een fantastische schrijver ze is. 'Altijd zo subtiel én doortastend.'
De varkensboerderij bestond uit een terras en een modderpoel waar drie oude varkens in lagen, met hun ogen dicht. Het was niet dat die varkens ons echt iets wildenzeggen, althans niet bij mijn weten, maar dat deden ze wel, onophoudelijk eigenlijk. Niet omdat ze daar in dat modderige midden lagen, maar vooral omdat ze lagen teslapen,zo ongegeneerd, zo onverstoorbaar, tegen elkaar aan nog wel.
Rebekka de Wit vervangt de komende weken Marja Pruis
'Wat is uw mensbeeld?'
Joël De Ceulaer in een interview met Patricia De Martelaere