Koloniaal daderschap

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
22 december 2022
Wat een prachtig artikel over de politionele acties in Nederlands-Indië inDe Groenevan 8 december. Het zette me aan het denken. De titel 'Excessennota' van het onderzoek naar geweld tijdens de 'politionele acties' lijkt een contradictio in terminis, omdat je dan in de titel al vaststelt dat het excessen zijn en niet de'Normalverfassung'van het wrede handelen bij de politionele acties die je onderzoekt. Politionele acties is gewoon een omﬂoerste term voor herkolonisatie. Bijzonder is ook dat oorlogsmisdaden niet verjaren, maar excessen van de politionele acties in Nederlands-Indië wel!
Wat mij stoort is dat ik nooit hoor hoe vreemd het is dat de Marshallhulp voor Nederland werd besteed aan politionele acties in de koloniën, en dat Nederlandse soldaten er na vijf jaar wrede bezetting door de Duitsers geen probleem mee hadden om te gaan rampokken in de Oost.
Maar dat is niet alleen een Nederlands prerogatief. Waarin ik langzamerhand wel ga geloven na alle verslagen, ﬁlms en documentaires over het fenomeen oorlog, is dat soldaten die in oorlog terechtkomen als normale mensen daar trauma's aan overhouden. Dat is niet vreemd en je hoeft ze daarom niet op te sluiten; zij zijn niet gek. Het zijn juist degenen die er helemaal geen last van hebben die we moeten opsluiten, om te voorkomen dat ze weer oorlog gaan voeren. En dat doen we niet, vandaar. De oerstatus van de mens was er niet een van eindeloze strijd - dat kan niet, want dan was er geen evolutie geweest. Oorlog of strijd verhindert vooruitgang, kijk maar naar Oekraïne.
HARRY BLEEKER,Amsterdam