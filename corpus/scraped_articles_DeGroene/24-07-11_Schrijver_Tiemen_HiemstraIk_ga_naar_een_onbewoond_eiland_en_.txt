Schrijver Tiemen Hiemstra Ik ga naar een onbewoond eiland en ik neem mee...

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
11 juli 2024
'Ik zal allereerst proberen uit te vogelen hoe definitief het verblijf is. De hoop op redding is voor mij erg belangrijk als ik ben aangespoeld. Ik schrijf dus een groot HELP! op het zandstrand. Zonder hoop is de kans groot dat ik weer de zee in loop.
Ik neem in ieder geval een bijbelachtig boek mee, bijvoorbeeldRayuela: Een hinkelspelvan Julio Cortázar. Het gaat over Horacio, een veertiger in Parijs die een bohemienachtig leven leidt met een groep vrienden - meestal mislukte kunstenaars. Er gebeurt aanvankelijk niet veel - iedereen ontmoet elkaar in kroegen, hangt rond, er ontstaan ruzies - maar het is waanzinnig goed geschreven. Je verdwijnt gewoon in het boek.
Het is ook prettig dat er tal van uitweidingen in staan die voor de plot niet noodzakelijk zijn, maar bij een tweede of derde keer lezen zijn die des te leuker omdat je er bij eerdere lezingen minder aandacht aan schonk. Bijvoorbeeld een ingezonden brief aan een krant waarin iemand zich beklaagt over het gebrekkige aantal vlinders in de tuin; de krant had beloofd dat er deze zomer veel vlinders zouden zijn.
Rayuelais voor mij ook een tijdje een handleiding geweest: over hoe je ook een bestaan kunt opbouwen buiten de gebaande paden, door slordig te leven, buiten de burgerlijkheid. De beschrijvingen zijn zintuigelijk, het boek ademt de liefde voor het denken en het denkenderwijs spelen. Ik las het in mijn studententijd toen er elke avond in een café wel iets te doen was. Die tijd ligt nu achter mij, ik ben zeker niet zo'n bohemien als Horacio en rook allang geen Gauloises meer, maar ik heb nog steeds geen van-negen-tot-vijf-leven.
Door de jaren heen heb ikIn Rainbowsvan Radiohead heel vaak gedraaid - toch minstens zo'n vijfhonderd keer. De composities zijn betoverend, het gold in mijn kringen over het algemeen als het beste album ooit gemaakt. Tijdens corona vond ik de plaat een beetje sleets worden en nu zou ikCrestvan Bladee & Ecco2k meenemen. Die kan eindeloos oprepeat.Het is esoterische muziek, maar op een vrolijke, perfect eclectische manier. Uitgesproken en schaamteloos artificieel. Een viering van de onhoudbare chaos die het internet en daarmee het leven op aarde is. Ik ga dan in mijn eentje dansen op het strand.
De kunst vat ik breed op: dat wordt mijn AS Roma-sjaal, daar ben ik erg aan gehecht. Ik ben nog nooit in Rome geweest en dus ook niet in het stadion. Maar met mijn beste vriend speelde ik heel vaak FIFA waarbij wij met z'n tweeën AS Roma waren en tegen de computer speelden. De hesjes van de spelers zijn oranje en bordeauxrood, prachtig, en de sjaal in dezelfde kleuren roept dierbare herinneringen op
De luxe zou een Playstation zijn, als dat te regelen is. Met als spellen FIFA en Elden Ring. In Elden Ring ben je een ridder of magiër die in een vrijwel vernietigde wereld de rust moet herstellen. De taferelen zijn geweldig ontworpen, soms zit je er met open mond naar te staren. Het is ook best een moeilijk spel. Door veel te trainen word je beter: monsters die je eerst de pan in hakten, kun je uiteindelijk verslaan.'
Tiemen Hiemstra (Groningen, 1991) studeerde woordkunst in Antwerpen, waar hij, na een korte periode als postbode in Leipzig, nu weer woont. Voor zijn debuutromanW.ontving hij de Anton Wachterprijs 2024