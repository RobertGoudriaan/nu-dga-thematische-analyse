Uitzinnig bitterzoet

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
30 november 2023
POPMUZIEK Dolly Parton
De status die de 77-jarige Dolly Parton inmiddels heeft verworven, is zelfs weinig artiesten die zo lang meedraaien als zij gegeven: letterlijk iederéén vindt inmiddels, 56 jaar na haar debuutalbumHello I'm Dolly,de zangeres de coolheid zelve. Al heeft ze in al die jaren verschillende uitstapjes gemaakt naar andere genres, het hart van haar oeuvre blijft country. Op haar 49ste (!) studioalbum verkent ze de rock. Een klein deel van de dertig nummers schreef ze zelf en die zijn niet best. Het grootste deel bestaat uit covers. En omdat geen artiest ter wereld níet met Dolly Parton wil samenwerken, zijn die covers vaak duetten met de oorspronkelijk uitvoerenden.Rockstarbedoelt Parton heel breed: dat gaat van Paul McCartney en Ringo Starr tot Rob Halford van Judas Priest, van Simon Le Bon van Duran Duran tot Elton John. Partons keuze voor de nummers van al die artiesten is verpletterend voorspelbaar: hun grootste hits.
Daar zitten dus nummers tussen waar iedereen normaal gesproken van afblijft, en met een goede reden. Aan Prince's versie vanPurple Rainkan geen mens nog iets verbeteren, zelfs niet als ze Dolly Parton heet.We Are The Championsvan Queen klinkt opeens als karaoke. En dat inEvery Breath You Takevan The Police Sting door Parton volledig het nummer uitgeblazen wordt is nog niet onoverkomelijk, wél dat ze de spanning van de tekst over een stalker aan gort zingt.
Maar er zijn ook nummers waarin het wel werkt, die stem van Dolly Parton erbij. Dat zijn nummers die aansluiten bij haar eigen repertoire, zoals de country van Chris Stapleton inNight Moves. Net als nummers waarin het uitzinnige bitterzoet van Dolly Parton nog een extra laag drama boven op het toch al niet te zuinige theater stapelt. Wrecking Ballvan haar petekind Miley Cyrus, bijvoorbeeld. Juist vanwege de imperfectie van Parton: haar 's' klinkt steeds als een 'sj', en als ze fluisterzingt doet ze inmiddels denken aan Cartman uitSouth Park. Maar op karakter wint ze met gemak. Uit de versie van(I Can't Get No) Satisfactionsamen met Pink en Brandi Carlile is alle rock-'n-roll weg geproduceerd, maar de vocale uitzinnigheid werkt aanstekelijk.Open Armsvan Journey enKeep On Loving Youvan REO Speedwagon (beide met de originele zanger) zijn ronkende rockballads uit de jaren tachtig die zich uitmuntend lenen van de aanpak van Parton: vol op het orgel.
Bij zangeressen met een rauwere stem dan Parton zelf (Joan Jett, Melissa Etheridge) werkt de samenwerking dan weer minder goed, daar wordt Parton zelf de grote gladmaker. De vraag blijft wel waarom een vrouw die zo eigenzinnig is geen enkel moment, ook niet wanneer ze samen met LizzoStairway To Heavende 21ste eeuw in trekt, de neiging heeft gehad om een van deze nummers ook muzikaal naar haar eigen hand te zetten.
Leon Verdonschot
Dolly Parton -Rockstar
Vijat Mohindra / Buttery Records | Dolly Parton, Rockstar