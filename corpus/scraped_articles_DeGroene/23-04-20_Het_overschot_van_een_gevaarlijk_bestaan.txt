Het overschot van een gevaarlijk bestaan

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
20 april 2023
Met dank aan Chienus Timmer, die zo veel mogelijk maakte
ik geloof, ik geloof, ik geloofin de klapwiekende uitbraak van het verdrukte verlangen, in de sloopkogel in de muur voor de toekomst, in de onwaarschijnlijkste bloeduitstorting van meteorieten het uur dat ik gekomen ben en dat je komt.
Ik geloof in de vruchtmaand in dit hooibroeiland.
In de hoogmoed van de oogst, en in de zedeloze dievegge die snel, naast de lopende zuigermotor een druiventros optilt, en gehurkt op de dennennaaldenbodem
- mond zoekend naar kort zoet -
van haar wensen een kortstondig riviertje maakt, verdampend, verlating voorafspiegelend,
en dit naast de hete, dodelijke, nagenoeg lege autoweg.
Ach, daar ligt de vrije wil, onder de cipressen, bij de levenslustige rondingen van cactussen,de hoog opgerichte vetplanten.
Luister, naar de nieuwe oude wet.
Ik geloof
in nieuwluchterijbij de schittering van de smaragdrivier, in de migratie van herinneringen door openslaande gezichten, verguld van geheugen.
In het delen van tabak.
O, vertel, ik hang aan je opengaande ogen, aan de vleugels van je zorgendie, na een jaar smoordichte luiken verholen onder kledij en onder monddoodheid, nu met heel het gewicht van galopperend vlees zichzelf het raam uit slaan.
Vertel van waar je 's nachts broden bakte bij het licht van petroleumlantaarns in ondergrondse ovens.
O, ovens, mijn rokerige hemel, ik geloof in wilde raftings van feromonenonzichtbaar en met gigantisch onwaarneembare gevolgen.
Deze verzen zijn een uitsnede uit onder handen zijnd werk dat voorlopigGravitas en vlindereitjesgetiteld is.