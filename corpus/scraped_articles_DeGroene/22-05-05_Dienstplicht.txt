Dienstplicht

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
5 mei 2022
'Doordat ik redelijk kon toneelspelen werd ik afgekeurd en hoefde ik mijn militaire dienstplicht niet te vervullen', schrijft Opheﬀer in zijn column inDe Groenevan 14 april. Wat mij opviel in dit citaat zijn de woorden 'toneelspelen' en 'dienstplicht' en de triomfantelijke toon die doet denken aan de leerling die met spieken een onvoldoende en een standje thuis daarover heeft weten te voorkomen. Wat een heldendaad om door onbeschaamd en ordinair bedrog je verantwoordelijkheid tegenover de jou beschermende ordentelijke samenleving te ontlopen. En daar dan nog een zelfvoldaan stukje over te schrijven, erop rekenend dat de redactie vanDe Groenehet eigenlijk ook wel grappig vindt. Ik beklaag me er niet over dat ik mijn opleiding 26 maanden heb moeten onderbreken om diezelfde dienstplicht te vervullen. Evenwel, een fatsoenlijke samenleving is niet alleen de basis voor een menswaardig bestaan, maar vraagt daarvoor ook wat en dat is meer dan een stukje tekst schrijven over die jongens van negentien en twintig die door een stinger worden getroﬀen. Anderen laten opdraaien waarvoor jezelf te beroerd bent en lekker aan de kant blijven staan is ook een levensopvatting, nietwaar?
ROB HAMBURGER