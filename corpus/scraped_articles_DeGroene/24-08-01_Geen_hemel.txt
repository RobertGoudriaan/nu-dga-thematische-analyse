Geen hemel

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
1 augustus 2024
COUNTRY Johnny Cash
In 2010, enkele dagen voordat hij 78 zou zijn geworden, verscheenAin't No Grave,het zesde en laatste album in deAmerican Recordings-serie die Johnny Cash opnam met producer Rick Rubin. De nummers waren, samen met die op voorgangerA Hundred Highways,opgenomen in de laatste maanden van Cash' leven. Zijn stem had bij lange niet meer het bereik en de kracht van weleer, maar de kern van Rubins werk met hem was juist het tot op het bot uitgebeende, ronduit intieme karakter ervan. Kracht was niet nodig, uithalen ook niet, soms zíngen zelfs niet meer. Als Cash sprák klonk hij al prachtig, en Rubin wist dat als geen ander vast te leggen. Hij heeft Cash' erfenis niet alleen gered, maar ook in belangrijke mate bijgestuurd: generaties zullen hem nu eerder kennen van bijvoorbeeld zijn Nine Inch Nails-coverHurtdan van zijn hits uit de jaren zestig en zeventig.
Wat door Rubins werk wel enigszins uit zicht is geraakt, is een andere kant van Johnny Cash dan die als performer. Namelijk die als songschríjver. Ook op de vier albums met onuitgebrachte opnamen die inmiddels na zijn dood zijn verschenen, staat die kwaliteit van Cash niet centraal. Dat is anders opSongwriter,afhankelijk van de striktheid van de telling ergens tussen Cash' 72ste en 92ste studioalbum. Cash nam de tien nummers op als demo's in een periode dat hij geen platencontract had, net voordat Rick Rubin zijn carrière nieuw leven inblies. Hij had de nummers geschreven in de loop van vele jaren, terugvoerend tot de jaren zeventig. De opnamen verdwenen in een la, alleenDrive onenLike a Soldiernam hij opnieuw op met Rubin voor hun eersteAmerican-album. Zijn zoon John Carter Cash koos ervoor Johnny Cash' stem eruit te zeven en de muziek opnieuw in te laten spelen door muzikanten met wie Cash heeft gewerkt of graag zou hebben gewerkt.
In dat 'zou' zit de crux van het album. Want waar luisteren we nu naar? Naar de Cash van toen of de Cash van nu? Naar beiden, eigenlijk. Naar Cash in een tijdmachine van dertig jaar. Wie dat beschouwt als een gekunstelde vorm waarin Cash vanuit het verleden zingt in een muzikaal heden dat hij nooit heeft gekend, of zelfs als 'revisionisme' (aldus het Britse muziekbladMojo) -voor beide valt op basis van de kale feiten iets te zeggen - zal moeite hebben zich over de ontstaansgeschiedenis van het album heen te zetten. En daarmee het te waarderen. Wie ernaar luistert als een onwetende, de feiten aanvaardt of zelfs omarmt, hoort Johnny Cash eindelijk weer eens met een (geweldige) band, relatief jong en vitaal. En als een verhalenverteller in de beste Amerikaanse traditie. Bijvoorbeeld zingend over een alleenstaande moeder, luisterend naar James Taylor, dromend van een leven als'cowgirl, truck driver and sailor',en zich afvragend:'Could it be there's no heaven for me?'
Leon Verdonschot
Johnny Cash Songwriter (Universal)