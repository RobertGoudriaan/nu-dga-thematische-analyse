Het beste vierkant Kijken

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
3 november 2022
Mondriaan ontdekte de striktheid van het vierkant in de vorm. Jan Dibbets vond haar in glad gelakte kleuren.
De eersteColor Studieszoals deze hier zijn vierkante kleurenfoto's. Dat is hun gehoekte vorm. Tegelijk zijn de gefotografeerde kleuren ook zelf onwaarschijnlijk strakke vierkanten. Dat is de eerste indruk die ze maken. Het zijn opnamen van kleuren van de carrosserie van auto's diein daglichtgemaakt werden waar ze op straat geparkeerd stonden. Ze werden zo veel mogelijk recht van voren en recht van boven gefotografeerd. Mocht de fotoblik toch iets scheef of terzijde zijn uitgevallen, heeft Dibbets hun lichte perspectief optisch rechtgetrokken. Hoofdzaak was dat het beeld, ook het beeld van de kleur, er strikt vierkant uit zouden zien. De vorm van de foto,en van de kleur, moest onverbiddelijk abstract worden. De harde kleur van glad gedroogde autolak werd, door die strakke vierkantigheid, nergens atmosferisch zweverig. Dat bedoel ik als ik zeg dat de kleur zelf vierkant is. Samengevat namelijk en stilgelegd in vier gelijke randlijnen, binnen vier gelijk rechte hoeken. In dezeColor Studieswerd elke vierkante foto op een groter vierkant vel wit papier geplakt. Zo werden ze door een strakke witte rand omgeven. Dat was hun nauwkeurigemise-en-page.Die rand bedoelde de vorm van de foto verder te verstrakken. Het beeld van kleur werd daardoor scherper.
Het waren vierkante kleuren: apart en verschillend, symmetrisch naast elkaar, met gelijke momenten ertussen. Hoe was Jan Dibbets tot die voorstelling gekomen, vroeg ik me af, kleuren zo in zulke kantige vierkanten te zien en onder te brengen dat ze onverbiddelijk abstract werden. Ik dacht aan Mondriaans weergaloze schilderij met viergele lijnen.Misschien was dat voor hem ook voorbeeldig geworden. De behoedzame opbouw: de wit met gele ruitvorm met hoeken en rechte lijnen. De hoekpunten werden kleine driehoeken. De gele lijnen waren smalle vlakken die alle vier verschillend dik waren. Dan keek je naar het midden van het onnavolgbare beeld waar het oog naartoe trok. Daar verscheen een raadselachtige vorm die leek op een geel vierkant. Het hing daar adembenemend in de ruit.
DeColor Studieszag ik toen Dibbets er najaar 1975 mee begonnen was. Ik vond ze direct al uitzonderlijk. Ze waren de strikte stap die in zijn werk gezet moest worden. De vierkante kleurvorm vond hij bij de glad gelakte kleuren van auto's in de stad. Hij maakte de vierkante opnamen van dichtbij. Die waren niet figuratief. Zo had de kunstenaar niet gekeken. Op straat waren hem de eigenaardige kleuren opgevallen. De kleuren waren van lak en strak van vorm. Hij was geconcentreerd op hoekige vorm. Daar lag zijn instinct. Zijn waarnemingen waren abstract. Hij zag hetmiddenvan een strakke omtrek. Dat werd een vierkant. Daarvan zijn de vier zijkanten gelijk lang. Net zo had, denk ik, ook Mondriaan naar die gele lijnen zitten kijken, naar het wit en het geel. Naar kleuren die zacht en hoekig waren en genadeloos precies. Die vond Dibbets bij zijn auto's. Omdat ze vierkant waren, waren ze niet makkelijk figuratief. Het warenontdekkingenvan abstracte kleur. Die waren het beste vierkant. Per vierkant maar één kleur.
We gaan van links naar rechts. De eerste kleur is rood. In dat rood zien we een dunne witte lijn van glimmend licht. Links glanst het licht breder. Er zit daar buiging in de carrosserie. Lichtmomenten zien we ook in andere foto's. Ik zei dat de foto's bij daglicht gemaakt werden. Daarom is hun kleur bijzonder. Ze zijn werkelijkheid, geen fictie. De tweede foto is een vierkant dat grijsgroen is. Hier is, zoals bij veel technische fotografie, geen kunstlicht aan te pas gekomen. Er is matte glans in het grijs. Met veel lamplicht zou de kleur scherper zijn. Hier was het daglicht gedempt alsof het geregend had. Bij sommige foto's is de kleur vochtig. De vierde foto in de reeks is donkerblauw en zwart met schaduw. Intussen herinner ik me, van nog voor deColor Studies, een werk van kabbelend water: een slanke, rechte fotoconstructie van kleine vierkanten. De opname was recht van boven met de zon mee. Het was water in een betegeld zwembad. Het straalde helder blauw en doorzichtig. We zagen direct wat we zagen: een smal flonkerend oppervlak van water. Dat was een figuratief soort verbeelding, geheimzinnig mooi vanwege de blauwe flonkering. Iets heel anders was het zwijgzame donkere vierkant. Een onbegrijpelijk stuk auto: maar verder kunnen we de strakke vorm toch niet thuisbrengen. Wat we zien is streng, een raadselachtige kleur die vloeibaar lijkt als donkere zwartblauwe inkt. Ik weet niet wat ik me verder daarbij moet voorstellen. Het is dus abstract: een compacte waarneming van een vierkant donkere kleur.
Een raadselachtige vorm hing daar adembenemend in de ruit
Peter Cox, Eindhoven / van Abbemuseum | Jan Dibbets, Colorstudy, 1976. Kleurenfoto op papier, 85 x 85 cm ... ... ... Kunstmuseum Den Haag | Onderaan: Piet Mondriaan, Compositie met wit en geel, 1933. Olieverf op doek, 80 x 80 cm