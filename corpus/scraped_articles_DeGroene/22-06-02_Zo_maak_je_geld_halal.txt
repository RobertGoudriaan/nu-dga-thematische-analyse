Zo maak je geld halal

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
2 juni 2022
In Nederland zijn er tientallen sjiitische moskeeÃ«n en culturele en religieuze verenigingen diekhomsinnen en het geld vervolgens namens de gelovigen naar hunmarja'ssturen. Meestal gebeurt dit door een religieuzewakildie de machtiging heeft van een marja om khoms te verzamelen. Hij is vaak een geleerd persoon(ruhanioftewel imam).
Het sjiisme is een van de twee hoofdstromen binnen de islam, naast het soennisme. De stromingen verschillen vooral op twee punten. Het eerste gaat over de manier waarop de geestelijkheid is georganiseerd. De geestelijkheid binnen het sjiisme is vergelijkbaar met die van de rooms-katholieke kerk. Demarja al-taqlidis de hoogste rang in deze religieuze doctrine en kan vergeleken worden met de paus in de katholieke doctrine, de 'plaatsbekleder' van Christus op aarde.
Het tweede verschil is het afdragen van khoms. Dat is een religieuze belasting die alleen door sjiieten wordt betaald. De gelovigen mogen zelf bepalen wanneer ze dat willen afdragen. Maar het moet elk jaar. Khoms bestaat uit twee delen. De helft(sahm-imam)is bestemd voor de verborgen twaalfde imam, Muhammad ben Hasan al-Mahdi. Hij zou in de negende eeuw zijn ontsnapt om zich te beschermen tegen vijanden. Al-Mahdi is een mythische figuur die zich op een zeker moment in de geschiedenis, de 'eindtijd', weer zal openbaren om de wereld te verlossen. De marja vertegenwoordigt de imam zolang hij in het verborgene is. De andere helft(sahmelsadat)is bestemd voor de afstammelingen van de profeet Mohammed. Dit deel kan ook betaald worden aan de marja's die afstammen van de profeet Mohammed.
Volgens Younes Saramifar, een Iraanse sociaal en cultureel antropoloog en assistent professor aan de Vrije Universiteit in Amsterdam, is khoms ook een manier om haram inkomen, uit bijvoorbeeld fraude, diefstal en zwartwerken, halal te maken. 'De rente die je betaalt voor een lening is volgens de islam ook haram. Als je dat halal wil maken, moet je je khoms afdragen.'