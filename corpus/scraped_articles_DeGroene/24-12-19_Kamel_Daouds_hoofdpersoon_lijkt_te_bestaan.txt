Kamel Daouds hoofdpersoon lijkt te bestaan

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
19 december 2024
Oran -Drie jaar geleden nodigde haar psychiater haar uit op de koffie. 'Haar echtgenoot Kamel Daoud vroeg me of hij mijn levensverhaal mocht opschrijven. Ik weigerde.'
Op 16 november deed Saâda Arbane (1994), met haar grote, donkere ogen en het ravenzwarte haar in een paardenstaartje, fluisterend haar verhaal op de Algerijnse commerciële tv-zender OneTv. Ze heeft een litteken naast haar rechtermondhoek en ademt via een buisje.
In 1999 tijdens de bloedige Algerijnse burgeroorlog werd de toen vijfjarige schaapherdersdochter na de moord op haar familie door het FIS, het Islamitisch Heilsleger, gevonden met een half doorgesneden keel.
Na acht maanden op de intensive care werd Arbane geadopteerd door haar behandelend kinderarts. Talrijke operaties, ook in Frankrijk, hebben de tweemaal met goud bekroonde concours hippique-rijdster en moeder van een achtjarige zoon, weer doen spreken, zij het zacht, maar tijdens de uitzending duidelijk verontwaardigd.
Een vriendin mailde haar datHouris,de onlangs met de Prix-Goncourt bekroonde roman van Kamel Daoud, overeenkwam met haar levensverhaal. 'Ik stuurde het bericht door aan mijn psychiater: "Dat ben jij niet", zei ze. "De hoofdpersoon is blond en heeft groene ogen".' Ze bracht Arbane de in Algerije verboden roman van Daoud.
Arbane lasHourisen was geschokt. 'Ik heb tijdens mijn behandeling voor mijn psychiater niets verborgen, veel verteld: het conflict met mijn adoptiemoeder, de betekenis van mijn tatoeages, de littekens in mijn nek.' De verslaggever van tv-zender OneTv leest de handgeschreven opdracht in de roman hardop voor: 'Ons land is vaak gered door moedige vrouwen. Jij bent een van hen. Met diep respect, Kamel.'
Daoud zou contact met haar opnemen over de mogelijke verfilming vanHouris,vertelde haar psychiater: 'Dan kun je een appartement kopen in Spanje.' Arbane's echtgenoot is een Spanjaard. 'Ze wilde me kopen.'
Saâda Arbane heeft een proces aangespannen tegen het echtpaar wegens schending van het medisch beroepsgeheim en smaad. 'Het is mijn verleden. (...) Het is aan mij of dit bekend mag worden.'
Daoud woont na doodsbedreigingen in Algerije sinds vorig jaar in Parijs en kreeg de Franse nationaliteit. Het Algerijnse regime voert een haatcampagne tegen hem en zou achter de aanklacht zitten. Hij wees op radiozender France Inter iedere beschuldiging van de hand: 'Ik heb voor mijn roman vele slachtoﬀers gesproken. Ik citeer niet. Dit is ﬁctie.'