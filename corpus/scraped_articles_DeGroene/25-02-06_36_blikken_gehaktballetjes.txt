36 blikken gehaktballetjes

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
6 februari 2025
Het lijkt een lugubere rekensom:twee kinderen hebben 42 blikken eten. Hoelang kunnen ze daarmee in leven blijven? Briar en Rose, de kinderen in kwestie, weten het zelf ook niet. Hun stiefvader, Leif, heeft ze in een leeg huis achtergelaten terwijl hij op zoek gaat naar hun moeder, die ergens in een ver land als kamermeisje werkt. 'Zesendertig gehaktballetjes in tomatensaus, vier rijstepap, twee mais. Als we zes blikken per dag aten, ieder een bij elke maaltijd, zou dat betekenen dat de langste tijd dat ze waarschijnlijk weg zouden zijn zeven dagen van nu was. Maar misschien had Leif berekend dat mijn zusje elke keer maar een half blik zou eten. Zeven dagen betekende eenentwintig voor mij en de helft daarvan voor haar. Dan bleven er tien en een half blik over.' Briar, de verteller, rekent nog een tijdje verder zonder tot een bevredigende oplossing te komen.
Gliff,de nieuwste roman van de Schotse schrijver Ali Smith (1962), is een dystopisch sprookje. Het is Klein Duimpje maar de broodkruimels zijn conserven en de kinderen vinden hun weg niet terug; het is Hans en Grietje maar Hans (Briar) is non-binair en de heks is vervangen door een Big Brother-achtige, rücksichtslos totalitaire staat die weliswaar niet vraagt 'wie knabbelt daar aan mijn huisje?' maar verder graag alles van je wil weten: 'je etniciteit je sekse je seksuele geaardheid je religie je postcode je laatste bloedtestwaarden je opleidingsniveau het opleidingsniveau van je ouders... en wat volgens jou een algemene dreiging is wat betreft defensie en buitenlandse zaken en binnenlands terrorisme en welke tandpasta je gebruikt en waarom' en nog véél meer.
De moeder van Briar en Rose weigert om zich te onderwerpen aan deze bemoeial van een regering. Zij en haar kinderen hebben geen smartphones, geen 'educators' - een soort geavanceerde smartwatches die in de plaats van scholen zijn gekomen (lekker goedkoop) - nee, ze lezen boeken, voeren gesprekken. Het gevolg is dat ze 'onverifieerbaren' zijn geworden, een term voor mensen die van hogerhand worden gecanceld. Als onverifieerbare is je leven onzeker. Er kan ieder moment een rode lijn om je huis getrokken worden, waarop het een paar dagen later door bulldozers met de grond gelijk wordt gemaakt - hier is het de staat die aan de huisjes van zijn onderdanen knabbelt. Vervolgens word je opgepakt en naar een van de nieuwe 'Algemene Re-educatie Centra' vervoerd, waar je heropgevoed wordt tot een gehoorzame, mededeelzame burger. Als dat lukt mag je naar een fabriek om zwaar en vaak gevaarlijk werk te verrichten (dit boek krioelt van de mismaakte kinderen die in dergelijke werkplaatsen ledematen zijn kwijtgeraakt); als het niet lukt verdwijn je en ziet niemand je ooit terug. Heerlijke nieuwe wereld!
In haar vorige romans gaf Smith scherp commentaar op politieke ontwikkelingen bijnaterwijlze plaatsvonden. Brexit en de daarbij horende xenofobe praalvertoning stonden centraal, net als de coronalockdowns en de opkomst van populistische leiders als Boris Johnson. MetGliffwendt Smith haar blik naar de nabije toekomst en ook hier schuwt ze de maatschappijkritiek niet. In de wereld van het boek zijn onze huidige problemen fiks verergerd. Het klimaat is haast onleefbaar geworden - in april is het al 45 graden, bloemen en insecten zijn verdwenen, al het oppervlaktewater is vervuild, en alleen de superrijken kunnen zich nog vers eten veroorloven (vandaar het ingeblikte voedsel dat Briar en Rose voorgeschoteld krijgen) - AI en massatechnologie beheersen ieders leven, cctv-camera's zien en horen alles wat mensen doen; de kloof tussen arm en rijk is onoverbrugbaar groot geworden, et cetera. Het leven voor gewone mensen is inGlifféén doffe ellende en als we niet opletten, waarschuwt Smith, is dit waar we op afstevenen.
Dystopische sciencefiction heeft vaak een duidelijke morele boodschap. Zo attendeerde George Orwell in1984oplettende lezers op het gevaar van totalitarisme en lietBrave New Worldvan Aldous Huxley zien waar het met de mensheid naartoe zou gaan als we onze ziel aan de technologie blijven verkopen. Maar in deze romans, net als alle goede sciencefiction, is de boodschap ondergeschikt aan het verhaal.1984enBrave New Worldzijn in de eerste plaats gewoon steengoede boeken van het soort dat je niet weg kunt leggen als je er eenmaal in begint; ze zijn spannend, mooi, onvoorspelbaar, volstrekt origineel.
InGliff,daarentegen, staat het verhaal in dienst van de boodschap en komt het er, als gevolg, bekaaid vanaf. Veel in de roman voelt gehaast, niet goed uitgedacht. Wat gebeurt er met Leif, waarom komt hij niet meer terug? Waarom lukt het de moeder niet om het land weer in te komen? Waarom maken de kinderen zich niet meer zorgen? Hoe is deze brute, totalitaire staat aan de macht gekomen? Hoe gaat het er in andere landen aan toe in deze toekomst?
Een beetje onduidelijkheid hoeft niet erg te zijn, de lezer mag best wat werk doen om de puzzelstukjes op hun plek te krijgen. InGliffdaarentegen zijn de gaten te groot. Smiths snelle productieschema werkte tot nog toe goed, maar hier had de schrijver meer tijd mogen nemen om haar nieuwe wereld vorm te geven.
In Gliff staat het verhaal in dienst van de boodschap
ALI SMITH Gliff Vertaald door Karina van Santen. Prometheus, 284 blz. Antonio Olmos / Guardian / Eyevine / ANP | Ali Smith in haar tuin in Cambridge