Beey-haw! Muziek Het country-album van Beyoncé

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
11 april 2024
Beyoncé'sAct II: Cowboy Carteris een ambitieus album vol lagen Amerikaanse geschiedenis. Kan het beeld van de zwarte cowboy ook de wereld van nu redden?
'Bayou' is creools voor zijrivier,een secundaire waterloop die als de dunne vertakking van een zenuwstelsel uitmondt in een groter waterlichaam. Het water beweegt traag door het drasland van het diepe Amerikaanse zuiden - liefkozendbayoulandgenoemd. 'Bayou' is ook Choctaw voor kleine stroom. Choctaw: de taal van de gelijknamigenative Americanstam die eens het gebied bewoonde dat nu de staten Louisiana en Mississippi omvat.
Deze bayous dragen de afzetting naar het zuiden, zodat de kwetsbare golfkust beschermd wordt tegen orkanen. Het water van een bayou betreed je op eigen risico, het liefst niet verder dan tot aan de taille, net genoeg om te genieten van de koelte zonder jezelf volledig onder te dompelen. Of zodat de honden van de slavenjagers je spoor niet langer kunnen volgen. In dit drasland ontmoet je vissen en rivierkreeften,rougarousen slangen, bloedzuigers en vrijheid.
'This ain't Texas', zingt Beyoncé op haar nieuwe albumAct II: Cowboy Carter.Maar als het niet Texas is, waarvandaan klinkt dan precies dit lied? Het is een luchtige toespeling op de populaire pokervariant Texas Hold 'Em, beweert het internet, een uitnodiging om jepokerfacethuis te laten en de dansvloer op te hollen -Beey-haw!Of is er toch meer aan de hand? Het leidt naar een verhaal over een zwarte plattelandscultuur die diep verscholen ligt in het Amerikaanse zuiden.
De cowboy wordt vooral met Texas geassocieerd, de staat waar Beyoncé opgroeide.Act II: Cowboy Cartergaat voorbij de cowboy, over het karakter van het grotere diepe zuiden, dat bayouland, het land van Beyoncé's Louisiaanse moeder en haar vader uit Alabama. Wie naar bayouland wil, moet tot ver in het zuiden rijden, waar de voormalige plantages aan het waterrijke moerasland grenzen. Daar verscholen vrije slaafgemaakten zich op weg naar de vrije stad die hun was beloofd. Om er te komen moet je geduld hebben. Duurde het daarom zo lang voordatCowboy Carterer kwam? We zijn vijf jaar, zes studioalbums, een racistisch incident op de Country Music Awards, een pandemie en nog wat van die dingen verder.
Act II: Cowboy Carteropent met een nagedachtenis aan de doden en eerherstel voor de levenden. Het nummerAmerican Requiemverwijst naar een misdienst voor zielenheil - een requiem waarin wordt gereflecteerd op historische gebeurtenissen, de tragedies van het Amerikaanse leven.Blackbirdherdenkt de segregatie op scholen, met speciale nadruk op de Little Rock Nine, de negen zwarte tieners die in 1957 een middelbare school in Arkansas desegregeerden, door onder zware beveiliging naar hun eerste schooldag te komen.'You change your name, but not the ways you play pretend',zingt Cowboy Carter. Op het platteland is er sindsdien niet veel veranderd.
Bayou was ook de titel vanhet openingsnummer vanTina Turns the Country On!,het countryalbum waarmee Tina Turner in 1974 als soloartiest debuteerde. Covers van onder meer Kris Kristofferson, Bob Dylan, Olivia Newton-John, James Taylor en Dolly Parton. Na dat ene album verdween cowboy Turner van het toneel en werd Tina een rockster. In een alternatief universum is Tina Turner een van de grootste countryartiesten aller tijden.
Dat een mezzosopraan als Beyoncé zich waagt aan country is dus niet ongebruikelijk, Tina Turners rauwe contralto- of mezzosopraanstem schudde het genre al eerder op. De echte discussie over genres, waar ookAct II: Cowboy Carteraan onderworpen is, gaat over allesbehalve techniek. In Nashville wilden zwarte vrouwen al eerder doorbreken. Vooral na Linda Martells albumColor Me Country,dat verscheen in 1970. Martell groeide op in South Carolina en was de eerste zwarte vrouw die commercieel succes behaalde in het genre. Haar singleColor Him Fatherkwam destijds de Billboard Hot Country Singles binnen op nummer 22. Dat record werd pas ruim een halve eeuw later verbroken, toen op 21 februari van dit jaar Beyoncé'sTexas Hold 'Emop nummer 1 debuteerde.
Martell was ook de eerste zwarte vrouw die optrad op het podium van deGrand Ole Opry, het live-radioprogramma waarin de grootste sterren uit de countrymuziek worden gevierd.'Blackbird singing in the dead of night/ Take these broken wings and learn to fly/ All your life/ You were only waiting for this moment to arise.'
Als Beyoncé Paul McCartney's woorden zingt heeft ze het ook over Martell. Na jaren waarin Martell werd uitgescholden en uitgejouwd door een overwegend wit publiek, brak ze met haar platenlabel, Shelby Singletons Plantation Records. Ze probeerde het nog met andere mensen en andere labels, maar haar oorspronkelijke succes werd door de countrywereld nietig verklaard. Ze keerde terug naar South Carolina, zong in clubs, bars, op een cruise in Californië en runde een platenwinkel in de Bronx.Toen muziektijdschriftRolling Stonedeze 82-jarige zwarte countryvoormoeder wilde interviewen moesten ze haar viavia-via opsporen. Nadat ze jaren vasthoudend had aangeklopt op meteen weer dichtslaande deuren leek ze van de aardbodem verdwenen te zijn. Ze was buschauffeur geworden.
In de introductie vanSpaghettiikeert Martell terug op het countrypodium, en met versterking: Tanner Adell, Brittney Spencer, Tiera Kennedy en Reyna Roberts. Allen zwarte vrouwelijke countryartiesten. 'Genres zijn een grappig klein concept, nietwaar?' zegt Martell.
Genres zijn inderdaad een grappig iets.Ook in de stad zit meer platteland dan met het blote oog te zien is. InAct II: Cowboy Carterklinkt dat idee door aan het einde, dankzij de percolator die met 135 bpm doorSweet*Honey*Buckiin'pompt. Het baspatroon, waarop de stem van de Nigeriaans-Virginiaanse Collins 'Shaboozey' Chibueze te horen is, is een kenmerk van de Jersey Clubsound, ontwikkeld in Baltimore met Chicago house-invloeden. Het nummer bevat een knipoog naar de zwarte ruiters van Fletcher Street in Philadelphia, die de eeuwenoude traditie van de zwarte stedelijke cowboygemeenschap in het noordoosten in ere houden.
WatCowboy Carterbetoogt, is niet zozeer dat countrymuziek per definitie zwarte muziek is, dat zou weinig ambitieus zijn, maar dat zwarte muziek per definitie country is, iets als een thuisland. Ook als de stad is bereikt, blijven de klanken verweven met een geschiedenis van verzet, met de bodem die generaties lang bewerkt is door zwarte handen, de zwarte handen die landbouwwerk doen op gepacht land - verkapte slavernij, omringd door het zoete water waarin gewacht werd op de vrijheid.
Dat thuisland biedt een reeks suggesties: zwarte mensen horen ook of zelfs juist thuis op het platteland, omdat zwarte mensen van het geografisch misplaatst zijn zelf al eeuwen hun thuis maken: via kolonialisme en slavernij, asielbeleid en gentrificatie. Ooit vertrokken we nog noodgedwongen naar de stad, naar het westen. Maar het platteland mag en moet dus voor meer staan dan alleen een trauma. Als je generaties lang aan zwarte mensen vertelt dat hun thuis enkel de stad is en hun cultuur enkel een stedelijke, dan is het behoud van de natuur een witte aangelegenheid. Dan kan een cowboy die Carter heet onmogelijk zwart zijn. Het is een gewaagde ambitie, die van de zwarte, vrouwelijke cowboy, om een plek voor zichzelf te willen verwerven in de wereld. Als country een thuisland is, dan hoeven we de bron niet zwart te maken. Thuiszijn is een onuitputtelijke bron.
Schrijver Jasmyn Ward overBeyoncé, in 2016:'She sings to those of us who grew up black in the American South, who swam through Hurricane Katrina, who watched the world sink, who starved for two weeks after the eye passed, who left our dead floating in our houses. She sings to those of us who were displaced, to Las Vegas, to Los Angeles, to Hartford, who lived for months or years or still live in those other places, when the living heart of us is bound so tight with oak and pine we can barely breathe.'
This ain't Texas.De wereld heeft een lange, moeizame weg afgelegd sinds Katrina en lijkt nu eerder met meer rampspoed te zijn gevuld dan met minder. Wat doe je dan, als zwarte niet-Amerikaanse vrouw in dit bayouland? Cowboy Carter biedt ons een alter ego('you change your name')maar geen nieuwe wereld; die staat nog steeds in brand.
'Look at that horse, look at that horse. (Look at that horse)'.Begin maar bij het paard. Revoluties gaan altijd gepaard met beeldtaal. Je kunt niet aan een opstand te paard denken zonder te denken aan de zwarte Jacobijnen van de Haïtiaanse revolutie, de eerste succesvolle opstand van slaafgemaakten in de geschiedenis. De woedende plantagehouders in het Amerikaanse zuiden weigerden de onafhankelijkheid van het eiland te erkennen.
Je kunt nu, in 2024, niet aan een opstand te paard denken zonder te denken aan de 21-jarige Mohammed Gadir, de professionele Palestijnse ruiter die door de Israëlische fotograaf Dudi Hasson onder een helderblauwe lucht, nog vrij van drones, fosfor en raketten, geportretteerd werd op een steigerend bruin paard. Ik vraag me af of hij nog in leven is.
Je kunt er ook niet aan denken. Je kunt er de zonden van de wereld in laten wegzinken, in het moeras dat Beyoncé je aanbiedt. Maar dat zou weinig ambitieus zijn. Vraag in de plaats daarvan aan deze Cowboy Carter of het Choctawtabak is die ze brandt, of de kralen in haar vlechten in de tricolore van een onderdrukt volk zijn. Vraag haar of de slavenjagers het spoor al bijster zijn. En of ze ons, zodra we terug zijn in de beloofde stad, opnieuw die serenade brengt uit de Italiaanse ariaCaro mio ben: 'Cessa, crudel. Tanto rigor. Ooh, ooh'.Eenmaal daar - een cowboy mag dromen - hijsen we Mohammed Gadir uit Bir al-Maksur weer op zijn paard.
Genres zijn een grappig iets. In de stad zit meer platteland dan met het blote oog te zien is