Meesterschap

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
21 maart 2024
HIPHOP Schoolboy Q
Het is een zeldzaamheid binnen de hiphop, maar soms gebeurt het: een rapper die, zoals de Amerikaanse Schoolboy Q (1986), steeds beter wordt in plaats van sleetser. Hij heeft weliswaar niet het poÃ«tische van zijn vriend en labelgenoot Kendrick Lamar, niet de verhalende klasse van zijn grote voorbeeld Nas, niet de hitgevoeligheid van zijn jeugdheld 50 Cent, maar wel combineert hij behendig elementen van al die artiesten. En hij smeedt er een eigen, steeds fijnzinnigere stijl omheen. Zijn vijfde albumBlue Lipsbehoort nu al tot de betere hiphop van dit jaar.
Knap aan Schoolboy Q is dat hij tegelijkertijd traditioneel en vernieuwend klinkt. Met zijn rauwe, soms raspende stem vertelt hij over zijn zware jeugd in Los Angeles, over het omringende geweld en zijn prettige leven nu - grond die al door meer rappers betreden is, maar toch doet het allemaal nergens achterhaald aan. Q's raps zijn niet pocherig of verheerlijkend, maar overtuigend: hoog tempo, scherpe teksten, en af en toe intrigerend aritmische coupletten en onvoorspelbare muzikale zijpaden.
Zo gebeurt het al aan het begin vanBlue Lipsmeermaals dat er helemaal geen drum klinkt. De muziek bestaat dan uit piano of alleen maar baslagen, het wekt allemaal een zorgvuldige en vrijzinnige indruk. En wat daarbij goed werkt, is de vloeiende, soms virtuoze manier waarop Schoolboy Q tussen stijlen schakelt.
Op het introspectieveGermany 86- de titel verwijst naar het jaar en de plek van zijn geboorte - vertelt hij, ondersteund door een kalm gitaarrifje, over zijn jeugd.'We in the streets playin' catch, I guess we comin' up next, uh/ I guess we growin' up stressed.'
En het blijft niet bij die stress: altijd sluimert er gevaar, vrienden verdwijnen, aan de armoede lijkt niet te ontkomen. Zonder effectbejag zet Schoolboy Q het allemaal uiteen. Tot het daaropvolgendeTime Killersbegint en het tempo flink wordt opgeschroefd: weer daalt Q af in zijn verleden, maar veel scenischer dan zojuist, de percussie wordt dreigend, alles komt in beweging.'Wake up, hop out the phone booth, I'm on the way/ Grew up on Figueroa Street, I saw the blade'- waarbij dat laatste woord slang is voor een gebied met prostitutie. Even later volgt de veelzeggende zin:'A man supposed to have scars.'Pal erna begintPig Feet:een geslaagde tirade tegen de politie, gedrenkt in adrenaline en woede. En je voelt: dit is voor Q even waar als die kalme reconstructie van de eigen jeugd, het zijn allemaal aspecten van eenzelfde turbulent bestaan.
Zo gaan de nummers telkens tegen elkaar in, ze vullen elkaar aan, zowel muzikaal als inhoudelijk.Blue Lipsis geeneasy listen,vaak herluisteren loont, ik heb nog steeds het idee dat ik bepaalde gelaagdheden niet hebt ontdekt. Ja, het is veel, deze plaat, maar het zit allemaal bijzonder goed in elkaar, nergens wordt het overdadig of rommelig. En daarin schuilt het meesterschap van Schoolboy Q.
Thomas Heerma van Voss
Schoolboy Q- Blue Lips