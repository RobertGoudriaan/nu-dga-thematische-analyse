Dorpsgek

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
2 mei 2024
FILM Macbeth
Macbeth, de man die dronken van machtsdromen meedeint op de golven van het lot totdat hij kopje-onder gaat, is terug op het grote doek. En wel in een bijzondere vorm: een filmregistratie van een toneelvoorstelling, met in de hoofdrollen Ralph Fiennes en Indira Varma, opgevoerd op diverse locaties in Engeland en tot begin mei ook te zien in - heel gepast - Washington. Verfilmd toneel dus in een bioscoopzaal, daar kun je je twijfels over hebben. Cinema is het bepaald niet. En toch, de meerwaarde is dat je de essentie van Shakespeare - taal - kunt ervaren in een donkere zaal op dat enorme scherm.
Aanvankelijk lijkt Fiennes' Macbeth op zijn Coriolanus, het personage dat hij vertolkte in zijn eigen verfilming uit 2011 van Shakespeares tragedie over de Romeinse generaal die beroemd werd vanwege militairen successen in de strijd tegen de Volsken. Macbeth speelt Fiennes met dezelfde ingehouden woede als Coriolanus, met hetzelfde venijnige, gecorrumpeerde machismo. Maar algauw - vanaf het moment dat deweird sistersvoorspellen dat hij koning gaat worden - brengt Fiennes kwetsbaarheid en humor in zijn vertolking van deThane of Cawdor. Dan lijkt hij, van top tot teen gehuld in moderne camouflagekleding en met een enorm jachtmes in een schede aan zijn been, allerminst op een generaal, meer op een dorpsgek op leeftijd, met sjofele baard, kalende schedel en krakende, onzekere stem.'Stars, hide your fires; Let not light see my black and deep desires'?Laat me niet lachen, denk je dan als je Fiennes zo ziet.
Als er iemand een Lady Macbeth nodig heeft, dan is het wel deze stuntelende meneer de leenheer. Opkomst: Indira Varma. WÃ¡t een Lady. Over diepe begeerte gesproken. Anders dan Macbeth is zij gevaar gepersonifieerd. Dit blijkt het mooist in haar speech waarin ze de goden vraagt haar geslacht teniet te doen zodat haar ziel kan worden gevuld met 'het ergste soort wreedheid'. Varma richt zich direct tot de camera, haar handen smekend uitgestoken, zodat het net lijkt of het publiek haar duistere wens moet vervullen. En dat doen we graag, nietwaar? Want we weten hoe dit gaat: inMacbethtrekt de Lady aan de touwtjes, en hoe wreder hoe beter.
Maar dan komt de verrassing. Niet Lady Macbeth maar de killer-koning, moordenaar van koning Duncan, neemt het over, in de interpretatie van het stuk zelf en in de productie als geheel. Fiennes speelt majestueus. In zijn teksten is zijn timing van de humor puntgaaf, zodat Macbeths tragiek ook grappig is. Zo blijft hij zich vastklampen aan voorspellingen van de heksen over de voorwaarden van zijn koningschap, bijvoorbeeld; het gevaar komt alleen van een man niet gebaard door een vrouwenlichaam, dus dat kan niemand zijn. Tja, dorpsgek. Als hem dan toch de schellen van de ogen vallen (vijand MacDuff kwam ter wereld via een keizersnede, ha!) is het te laat.
Gawie Keyser
Te zien vanaf 2 mei
Marc Brenner | Ralph Fiennes en Indira Varma in Macbeth