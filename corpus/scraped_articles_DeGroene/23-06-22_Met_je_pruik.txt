Met je pruik

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
22 juni 2023
Saskia De Coster zat achter glasin een hoek van de museumzaal. Achter haar bureau lag een matrasje op de grond. Toen ik de ruimte in liep bedacht ik hoe vreselijk het moet zijn om 's nachts in je eentje in dit museum te wonen, al die metershoge afbeeldingen van worstelende lichamen en schreeuwende gezichten, doodeng. De Coster zat achter haar laptop en zag er inderdaad ernstig uit, bijna getergd.
Ik was gekomen om haar te bekijken, want het gegeven fascineerde me: een maand lang ging ze in eenzame opsluiting om de laatste hand te leggen aan een roman, in de Heldenzaal van het Koninklijk Museum voor Schone Kunsten in Antwerpen. Ik probeerde het uit te leggen aan degene met wie ik naar het museum was gekomen, een schrijver uit Italië. Om écht te kunnen werken sloot zij zich op, ascese als motor van de schepping, zoiets. Lijden voor de kunst.
Hij begreep het niet, een schrijver moest toch ook gewoon pauze nemen, een glas wijn drinken met vrienden, een dutje doen in een fijn bed als het even kon? Schrijven, dat doe je toch juist omdat je van het leven geniet?
Maar inNet echt,de roman die De Coster in haar gevangenis schreef, staat pijn centraal. Max en Manon, hippe tweeverdieners in een opkomende wijk in Antwerpen ('natuurwijntjes en meer natuurwijntjes') geloven dat hun liefde die van anderen zal overtreffen - ze zijn moderner, begripvoller, succesvoller in bed en hebben ook nog eens een geweldige band met hun kind. Maar het fundament brokkelt, zowel van hun gezin als van het oude herenhuis, en het verval is zelfs met aanhoudend klussen niet tegen te gaan. De bekende genadeklappen van overspel en overwerk volgen elkaar op. Puberdochter Noah krijgt, onvermijdelijk, toch een hekel aan haar ouders.
Alsof de roman een schaduwzijde heeft, een verduisterd achter-de-schermen, worden de bladzijden af en toe afgewisseld door zwarte pagina's. Daarop vertelt een Saskia De Coster-achtige verteller over de totstandkoming van deze roman en van haar schrijverschap in het algemeen, wat haar drijft, en over de autobiografische feiten die we kunnen terugvinden in de fictie.
Autobiografisch schrijven is volgens de duistere verteller onontkoombaar - zij gelooft niet in het bestaan van de verbeelding, verhalen dringen zich uit het echte leven aan haar op, en eerst moet ze met de 'rug tegen de muur staan' voordat ze kan schrijven. Dat bevestigt het idee dat je moet lijden voor de kunst, dat kunst voortkomt uit je persoonlijke leed. Maar zelfs als je gelooft dat kunst noodzakelijkerwijs lijden betekent, is helaas het omgekeerde niet waar, dat lijden noodzakelijkerwijs kunst voortbrengt.
Het grote probleem van de terzijdes van De Coster is dat het de lezer moeite kost om zich te interesseren voor het ontstaansproces van deze roman.Net echtis al een tot boeklengte uitgerekt stukje overdreven gewichtige proëzie ('iets wat zwart is als pek en klinkt als de stem van zijn vader'), met heel veel witregels. En als daar dan een nóg gewichtiger verhaal over het schrijven bovenop komt (in de tweede persoon, aan zichzelf gericht, ook nog!) begint het geheel zo'n fort van zelfbevestiging te worden dat de lezer de claustrofobie van de glazen kooi aan den lijve kan ondervinden.
We weten vanNachtoudersdat De Coster goed kan schrijven, en dat geldt in ieder geval stilistisch ook af en toe voor deze roman. Enkele vondsten blijven me bij - de stemmingswisseling van een puber die zich plotseling 'als een binnenstebuiten gedraaide egel' voelt, en deze dialoog:
'Je bent een rare man, je bent een beetje getikt.'
'Jij bent zelf een beetje getikt', zei hij tegen haar. 'Met je pruik.'
Maar het is zeldzame lucht in een verder benauwend werk.
De ingrediënten van deze roman zijn kwalitatief, maar De Coster doet er niet voldoende mee. Max en Manon zijn potentieel interessante personages bijvoorbeeld, maar veel verder dan potentie komen ze niet, daarvoor krijgen wij te weinig tijd met ze en zij te weinig tijd met elkaar. Ze blijven nauwelijks aangeroerd op het aanrecht liggen. Dit huwelijk, Manon met haar honger naar werk, Max met de stemmen in zijn hoofd (zijn 'toeschouwertjes'), ik wil ze uitgepluisd zien, ik weet zeker dat ze gelaagder zijn dan we nu te lezen krijgen. De Coster houdt het liever bij suggestie. Dat er dan ook nog een therapiesessieex machinanodig is om de plot een beetje duidelijk te krijgen komt gemakzuchtig over.
Het is een onaf boek dat toch een doorwrochte poëtica bevat. Daardoor kan deze lezer zich niet aan de volgende gedachte onttrekken: deze schrijfster schrijft liever over schrijven dan dat ze schrijft.
'Je bent een beetje getikt.' 'Jij bent zelf een beetje getikt'
Sanne De Block | Saskia De Coster - deze schrijfster schrijft liever over schrijven dan dat ze schrijft SASKIA DE COSTER Net echt Das Mag, 277 blz.