Ook Tunesische vrouwen wagen de oversteek Aan de grens

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
29 september 2022
Imen (35) mist haar 29-jarige zusje. 'Ahlem en ik waren heelclose',zegt ze door de telefoon vanuit de Zuid-Tunesische stad Gabès. 'We werkten samen als dagloners bij boeren. Covid maakte alles kapot. Nieuw werk was onvindbaar en de schulden stapelden zich op. Op een dag zei Ahlem: ik ga emigreren.'
Ze had heimelijk haar spullen verkocht en geld bij elkaar geschraapt voor de bootreis naar Italië. Alleen de familie mocht het weten. Imen had een slapeloze nacht tot het verlossende telefoontje uit Lampedusa kwam: 'Ik ben veilig.'
Ahlem woont nu in Lyon, Frankrijk. Opgejaagd, zonder papieren, werkloos. Ze is de stille versie van Sabee Al Saidi en Chaïma Ben Mahmoud, twee Tunesische TikTok-inﬂuencers die de afgelopen maanden glamourachtige ﬁlmpjes van hun illegale bootovertochten op de Middellandse Zee deelden. 'Alsof ze op een luxe jacht zitten', klonk het ontstemd. Maar Sabee en Chaïma hoopten hun invloed te gebruiken om een politieke boodschap te promoten. Hun boodschap was:haraga (Arabisch slang voor illegale migratie naar Europa) is allang niet meer een exclusieve vluchtroute voor wanhopige, werkloze jonge mannen van tussen de twintig en de dertig. Sabee en Chaïma hebben gelijk, volgens cijfers van mensenrechtenorganisatie FTDES. Het aantal Tunesische vrouwen dat met succes illegaal de zee overstak naar Italië vertienvoudigde van 48
in 2019 tot 525 tot nu toe in 2022. Bij Tunesische vrouwen en mannen gezamenlijk stegen de aantallen in diezelfde periodes van 1875 naar 13.750.
'Je moet snappen', reageert ftdes-woordvoerder Romdhane Ben Amor, 'dat de verslechtering van de economie niet alleen verklaart waarom er elk jaar meer Tunesiërs vertrekken. Er is ook een verstikkende politieke crisis, met sociale spanningen en steeds minder vrijheden. Mensen verliezen hoop.'
'Zoveel', antwoordt Saad Idoudi, een kennis van Imen, als hem gevraagd wordt of hij andere vrouwen kent die op eigen houtje illegaal met de boot naar Europa reisden. 'Mijn buurmeisjes en ook in mijn eigen familie.' Verdere uitleg overbodig, wat Imen betreft. 'Of je nu man of vrouw bent, de problemen dwingen ons allemaal te vertrekken. Ahlem is niet dom. Ze heeft een universitair diploma op zak. Daarmee hoopte ze een baan te vinden, een eigen leven op te bouwen en mijn vader en de rest van de familie te helpen met het oplossen van hun financiële problemen.'
Het aantal in 2022 getelde doden en vermisten aan de buitengrenzen van Europa, volgens het Missing Migrants Project (IOM): 2026