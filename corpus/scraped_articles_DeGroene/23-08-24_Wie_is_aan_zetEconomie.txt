Wie is aan zet? Economie

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
24 augustus 2023
Waar twaalf economen zijn heb je dertien meningen, luidt een bekende grap. Als student las ik inWaarom economen het oneens zijnvan Cole, Cameron en Edwards waarom dit niet per ongeluk is. Natuurlijk, de progressieve econoom wil meer overheidsinvestering en hogere lonen, de liberale econoom lagere belastingen en meer markt. Maar als de onenigheid een kwestie van politieke opvatting was, kon je die uitschakelen door een scheiding van feiten en meningen. Kiezers en politici gaan over de maatschappij-inrichting, de econoom vertelt er het als-danverhaal bij. Wil je minder uitstoot, dan moet de CO2-prijs omhoog, voor meer herverdeling: belasting op rijkdom. De econoom als loodgieter, nuttig en neutraal.
Er zijn ook verschillen in opvatting over de economie als wetenschap. Gaat die over markten, schaarste en prijzen? Of over ons materieel welzijn en politieke, sociale en marktprocessen die daarbij spelen, waarbij ook de verhalen die wij onszelf daarover vertellen onderwerp van kritische analyse zijn? Dus, neoklassieke economie of politieke economie?
Het verschil wordt concreet bij de vraag of de Europese energietransitie versneld of vertraagd wordt door oorlog en inflatie. De Nederlandse hoogleraren Gerlagh en Vollebergh schreven dit jaar een analyse onder de titelDe energiecrisis versnelt de energietransitie -want door hogere energieprijzen en duurdere emissierechten. Er zijn randvoorwaarden: verplicht isoleren en zonnepanelen plaatsen, meer energie-opslagcapaciteit zodat de prijzen stabieler worden, alleen compensatie voor lage inkomens, geen belastingverlaging op benzine. Kortom, de overheid moet er vooral voor zorgen dat markten hun werk kunnen doen.
Ik moest denken aanWaarom economen het oneens zijntoen ik het onderzoek las door het Climate Solutions Lab van Brown University. Europese economieÃ«n hebben in 2022 duizend miljard euro meer aan fossiele energie uitgegeven dan in de jaren ervoor, door hogere prijzen, meer subsidie en compensatie en nieuwe investeringen in fossiele winning. Duitsland betaalde 25 miljard euro voor een bail-out van energiebedrijf Uniper, Engeland tekende een meerjarig contract van acht miljard dollar voor Amerikaanse LNG-gasleveranties, Nederland gaf 640 miljoen euro aan belasting weg aan lagere btw op benzine. Zo ging het overal.
Dat korte-termijn-energiezekerheid wat kost is begrijpelijk, maar dat kan samengaan met langetermijninvesteringen in een snelle energietransitie. Die zou tot 2035 zo'n 530 miljard euro aan energiekosten kunnen besparen, zei het Climate Solutions Lab. Maar in 2022 waren de investeringen in windenergie veertig procent lager dan in 2021. Grote bedrijven in de sector draaiden verlies, onder meer door hogere belastingen op generatoren.
Een bottleneck in de transitie is de beperkte capaciteit op het elektriciteitsnet - heel begrijpelijk, want van 2015 tot 2020 stagneerden investeringen daarin. Intussen gaf Nederland jaarlijks twintig tot dertig miljard subsidies aan fossiele energie en wereldwijd werd tijdens de pandemiejaren 2020 en 2021 drie keer zo veel uitgegeven aan subsidies op fossiele energie als aan het tegengaan van klimaatverandering. En dat terwijl de gigantische uitgaven door overheden in de pandemie destijds gezien werden als een grote kans om de transitie te versnellen.
Het roept de vraag op waar nu echt winst te behalen valt in de transitie. Zijn prijzen en marktwerking wel zo bepalend? Tijdens corona daalden de olieprijzen tot onder nul, tijdens de oorlog schoten ze door het dak, in beide gevallen namen de steunuitgaven aan fossiele energie toe. In deze transitie zijn niet markten maar vooral overheden aan zet. Die moeten de investeringen doen, of door heldere regels en subsidies mogelijk maken en afdwingen dat private partijen het doen.
De vraag voor economen is dan wat de sociale, politieke en marktprocessen zijn die de subsidies in stand houden en investeringen ontmoedigen. En wat de verhalen zijn die bedrijven en overheden vertellen om dat te normaliseren. Zij, en niet de individuele consument, zijn de spelers die een verschil maken. Politieke economen zijn er, in deze opvatting van de economische wetenschap, om uit te leggen hoe.
Verwacht daarbij geen eenstemmigheid, want zo werkt wetenschap niet. Er zijn voor en na het boek van Cole, Cameron en Edwards artikelen, boeken en YouTube-lezingen verschenen met precies dezelfde titel maar heel verschillende inhoud. Economen zijn het er zelfs niet over eens waarom ze het zo vaak oneens zijn. Het gesprek gaat altijd door.
Zijn prijzen en marktwerking wel zo bepalend?