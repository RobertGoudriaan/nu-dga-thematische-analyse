Het gaat hier spoken Kroniek van kunst&cultuur

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
23 januari 2025
THEATER Anatomy of a Suicide
De Britse toneelauteur Alice Birch (1986) schreef recent onder andere de televisiescenario's vanNormal PeopleenConversations With Friends,naar de boeken van Sally Rooney, en zat in het schrijversteam vanSuccession. In 2017 schreef ze het familie-eposAnatomy of a Suicide,een onderzoek naar de wijze waarop geestelijk lijden intergenerationeel wordt doorgegeven. Ze schreef over drie generaties vrouwen, in de jaren zeventig, negentig en nu, en toverde daar een heel palet aan prachtige bijrollen bij, die meehelpen met het beantwoorden van de grotere onderliggende vragen: hoe is een vrouwenleven vrij vorm te geven? Wat gebeurt er met de dochters van moeders die uit het leven stappen? Hoe komen we in pijn tot elkaar?
Birch, die in haar rechtencontract heeft laten opnemen dat alleen vrouwelijke regisseurs de tekst mogen ensceneren, gunde Erasmus Mackenna, die zich als non-binair identificeert, de rechten. Lenz, het jonge interdisciplinaire toneelcollectief van Mackenna, Roel Pronk en Marit Hooijschuur, ensceneert het werk met negen acteurs, een weldaad en rijkdom. Het opent met drie lege stoelen op een donker toneel achter een doorschijnend scherm. Dat het hier gaat spoken staat vast, zo maken geluid- en lichtontwerp duidelijk. Marit Hooijschuur speelt de jongste telg, Bonnie. Ze kan niet spreken over alles wat zij met zich meetorst. In de regie van Mackenna start zij het terugkijken in de afgrond - haar overleven hangt ervan af.
Dan begint de tekst, in de jaren zeventig bij Carol, de grootmoeder van Bonnie - ingehouden gespeeld door Romy Vreden, alsof ze alles doffer en vanachter een matras meemaakt. Ze zal een kind krijgen, Anna (gespeeld door Sabine van Kuipers) die een tekstbehandeling tot haar beschikking heeft die ieder woord loepzuiver doet klinken. Onderliggende mentale problematiek, in combinatie met haar moederschap, wordt Carol te veel en ze kiest voor de dood. Haar dochter Anna zal kampen met verslaving, en als zij Bonnie krijgt wordt ook haar het moederschap te veel.
Anatomy of a Suicideis een stuk dat hier en daar expliciet van de toeschouwer vraagt om los te laten. Je kunt niet alles meekrijgen, Birch laat veel sc√®nes gelijktijdig plaatsvinden, en die overstelpende ervaring kun je het beste maar gewoon over je heen laten komen.
De enscenering van de geboorte van Bonnie heeft een indrukwekkend ambigue kracht. Er wordt zoveel gestorven op toneel, waarom buigen we ons niet wat vaker over het geweld van de geboorte? Wat opvalt is dat de vorige voorstelling van het collectief,Hauntology,een onderzoek naar drone-muziek, hier ook doorwerkt, en perfect op zijn plek valt, een lichter soort intergenerationele overdracht.
De aardse en gesloten Bonnie van Marit Hooijschuur komt uiteindelijk aan de andere kant van het scherm terecht, zij stapt zelfgekozen weg uit dat spookhuis van haar geschiedenis. En daar kiest Lenz voor een lichtere toets dan Birch. De wurgende strop die zij hier ziet in onze mix van familiebanden en DNA, doet ook wat mij betreft tekort aan onze grillige individuele vrijheid.
Han van Wieringen
Anatomy of a Suicide,Lenz, Frascati Producties. T/m 20 februari
Bart Grietens | Anatomy of a Suicide