Leesmethodes

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
20 april 2023
Op internet zijn veel zinvolle en inspirerende didactieken en lesinvullingen van instellingen, wetenschappers en leraren te vinden. Betere teksten zijn er bijvoorbeeld op rijketeksten.org. Op litlab.nl van de Universiteit Utrecht kan het onderzoekend lezen van Nederlandse culturele teksten worden geoefend in aantrekkelijke 'proeven'.
Voor het primair onderwijs is er de methode Focus van de leeswetenschappers Anneke Smits en Erna van Koeven van Hogeschool Windesheim. Zij publiceren hun bewezen effectieve leesmethode op het blog 'Geletterdheid en schoolsucces', en in een gratis te downloaden e-book. Een andere eenvoudige maar heel effectieve didactiek is List (LeesInterventie-project voor Scholen met een Totaalaanpak), die werd ontwikkeld voor de onderbouw van het basisonderwijs door Thoni Houtveen in samenwerking met de hogescholen Windesheim, Utrecht en Fontys. Concrete uitwerkingen van de Listmethodiek staan op kinderboekenjuf.nl, een gratis website die wordt gemaakt door een team van vijftien leerkrachten. Vanaf groep 1 kun je inhoudelijk met kinderen praten over teksten. Behalve leuke titels op het juiste niveau geeft het team achter de site voorbeelden van vragen die je per boek aan de klas kunt stellen. Na List is er vanaf groep 5 Denk! Werk aan groei in begrip, ook van Thoni Houtveen. En er zijn inmiddels ook commerciÃ«le methoden van educatieve uitgevers die deze manier van werken inzetten, en die bovendien weer iets rijkere en langere teksten beginnen te gebruiken.