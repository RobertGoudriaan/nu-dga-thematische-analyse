Een koele Hollander

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
11 april 2024
Jammer, ookDe Groenemaakt zich schuldig aanbuilding shaming. Op de cover van nummer 12 (21 maart) staat namelijk een hyperboloïde koeltoren met stoompluim (van Pepijn Zurburg) uitgebeeld, dit als visuele inleiding op het artikel van Jaap Tielbeke over de precaire status van kerncentrales in Nederland. Zo'n koeltoren is echter iets anders dan een kerncentrale: het is een holle betonkolos die turbinestoom weer omzet tot water, en af en toe stoompluimen laat ontsnappen. Eigenlijk een heel duurzaam en onschuldig ding dus. De bekende en zeer eﬃciënte uitzwenkende vorm is van Nederlandse makelij en wordt overal ter wereld gebruikt. Maar met een groeiende afkeer van alles wat in ons land met industrie te maken had, werden de oudste torens aan het einde van de vorige eeuw meedogenloos gesloopt. Net zoals ook nu koeltorens uit ons postindustriële landschap worden verwijderd, omdat ze in de (populaire) media met nucleaire energie worden geassocieerd - en dus een gemedieerd beeld zijn geworden van alle angsten, gevaren en vooroordelen die daarbij horen. Het zou een kritisch blad alsDe Groenesieren genuanceerder om te gaan met dit bijzondere en totaal ongevaarlijke gebouwtype.
DAVID GENESTE, ARCHITECTUURHISTORICUS