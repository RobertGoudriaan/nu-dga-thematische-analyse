Israëliërs gentrificeren de Atheense achterbuurten

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
26 september 2024
Athene- Na twee maanden overleven in de heetste zomer aller tijden keerde ik begin deze week van het eiland Hydra terug naar Athene. Zoals honderdduizenden Grieken die in juli en augustus hun onleefbaar geworden hoofdstad ontvluchten. De achterblijvers zijn smeltend, machteloos overgeleverd aan stroomstoringen, gebrek aan kraanwater en verstikkende aswolken van bosbranden die de laatste jaren geregeld in de stad neerdalen.
Op de hoek van mijn straat werd ik tegengehouden. Het wemelde van oproerpolitie - angstaanjagend uitgerusterobocops- brandweer, ambulances, security. 'Laat hem lekker doodvallen!' schreeuwde een buurtbewoner naar boven wijzend.
Een brullende man met baard op een hoog balkon van een flatgebouw hield een gasfles vast, klom over het hek, helde vervaarlijk voorover alsof hij wilde springen. We kregen te horen dat hij een Palestijnse vluchteling was die net had gehoord dat zijn hele familie was gedood tijdens het Israëlische bombardement van die nacht op een tentenkamp in Gaza. Ze waren levend verbrand. Hij was buiten zinnen geraakt, wilde zich opblazen, en zoveel mogelijk mensen meenemen. Vandaar die gasfles.
Pas nadat de balkonman was overmeesterd mocht ik door. Zeven uur later. Mijn overbuurman - wegens geldgebrek bivakkeert hij in een schuur naast het Pakistaanse winkeltje op de hoek - kwam me begroeten: 'Agapy mou('schatje van me'), waar was je al die maanden? Weet je dat deze straat in die tijd door nóg meer
Israëliërs is opgekocht?' Hij wees naar vijf leegstaande appartementen.
Sinds 7 oktober zijn de Israëliërs massaal aan het opkopen geslagen. Aan de chique Atheense kust naast Piraeus in Glyfada en Voula om er zelf te wonen, in het centrum om van flats, vaak hele appartementsgebouwen, hotels en Airbnb's te maken. Griekse burgerbewegingen tegen gentrificatie tekenen protest aan.
Mijn buurt is de laatste achterbuurt in het Atheense centrum, vol daklozen, junks, vluchtelingen die op straat leven, waar nog veel leeg staat omdat buitenlanders er niet dúrven wonen. Dat is nu razendsnel aan het veranderen. De buurt wordt schoongeveegd, de straten worden geasfalteerd, de parken die altijd vol vuil lagen worden schoongemaakt.
Mijn buurman is daar erg tevreden over. Alleen die toestroom van Israëliërs vindt hij maar niets. Terwijl hij me met m'n koffers naar binnen helpt, verzucht hij: 'Vandaag was het een bijna-zelfmoord van verdriet. Maar straks, als moslimterroristen doorkrijgen dat Athene vol Israëliërs zit, krijgen we terroristische zelfmoordaanslagen.Kalo mina,welcome back to Athens!'