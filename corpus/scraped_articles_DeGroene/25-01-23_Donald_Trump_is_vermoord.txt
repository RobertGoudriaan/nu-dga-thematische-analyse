Donald Trump is vermoord

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
23 januari 2025
Het klinkt vernietigend,vernietigender dan ik het bedoel, om iets een middelbaremannenroman te noemen. Het gaat niet om literatuur vóór middelbare mannen, maar om de nostalgie als onderwerp, een specifieke nostalgie die je als jonge schrijver volgens mij nog niet kunt hebben. De nostalgie vanwhat if,van alle hypothetische, nooit ingeslagen paden.
InNog lang geen winter,de nieuwe roman van Peter Terrin, zit hetzelfde sciencefiction-gegeven als in de recente grote succesroman van Rob van Essen. Er bestaat in beide romans een technologie waarmee iemand kan terugkeren naar een punt in zijn leven om anders te handelen dan hij heeft gedaan, om een allesbepalende beslissing ongedaan te maken. In Van EssensIk kom hier nog op terugmoet hoofdpersoon Rob het moment zien te kiezen waarnaar hij terugkeert; inNog lang geen winterheeft Simon die beslissing al genomen. Hij komt erachter dat deze versie van zijn leven de herkansing is, dat er dus elders een versie van hem bestaat die twijfelde aan het gekozen pad, zozeer dat hij met een schimmige handelaar in experimentele technologie in zee ging.
Het is geen raadsel waarom ditzelfde idee tegelijkertijd bij twee schrijvers van vergelijkbare leeftijd is ontstaan. Ik stel me voor dat iedereen die de vijftig passeert, de zestig ziet opdoemen, zich deze vraag over zijn leven stelt: het ging zo, maar had het niet ook zo kunnen gaan? Het is een eindeloos frustrerend idee dat je daar nooit achter komt, en fantaseren over tijdreizen of parallelle universa kan dan respijt bieden.
Wat voor leven heeft Simon? Hij is een relatief succesvolle fotograaf. Hij heeft op jonge leeftijd een dochtertje met een afwijking gekregen met een vrouw die twintig jaar ouder was dan hij. Die vrouw is nu dood. Hij woont in zijn eentje in de stad, loopt nachtelijks hard, en maakt groentes voor zichzelf klaar op Mahler 5. Hij had een drugsverslaving, maar nu niet meer. Zijn dochter is bijna dertig en is van hem vervreemd geraakt door haar moeilijke puberteit.
Wie het schokkende contrast wil voelen tussen jong zijn en middelbaar zijn moet eerst deze roman lezen en dan het mooieAl het blauw(2021), ook van Peter Terrin, de roman waarin we deze zelfde Simon op zijn negentiende leren kennen. Zijn eerste ontmoeting met de twintig jaar oudere barvrouw Carla, het gevoel dat hij zijn adem inhoudt, op het punt staat om het onbekende in te duiken. En haaks daarop het pijnlijke pragmatisme van de oudere Simon, die Carla's stoffelijk overschot in een plastic bakje schuift. Hoe de jonge Simon, blond en zwijgzaam, zijn spullen koestert, hoe spullen nog echt een waarde hebben: hij poetst zijn auto tot hij glimt. Haaks daarop de oudere Simon die (nog steeds zwijgzaam) naar zijn huis kijkt en onthecht geraakt is van de spullen erin, 'de bezittingen van iemand met smaak'. Zelfs de strijkers van Mahler klinken hem vermoeid in de oren.
Onder deze roman, nooit expliciet benoemd, sluimert het schuldige besef van Simons privilege. Simon, ooit een jongen uit een dorp met geen cent te makken, heeft nu iemand voor zich werken: een dienstbare fotografieassistent die hem 'visionair' vindt. Hij volgt voor een kunstproject een jongen uit een arm gezin, zijn ouders zeiden geen nee; hadden ze nee kunnen zeggen tegen deze meneer met zijn camera? In de nacht onderbreekt hij de schoonmaakshifts van een scharrel om haar op haar werk te neuken, terwijl ze het 'stijve witte schort van het schoonmaakbedrijf' nog aan heeft.
Een roman van Peter Terrin kun je ontspannen verwachtingsvol betreden, in het volste vertrouwen dat er een vakman achter het stuur zit. Terrin schrijft soepel, talig, doeltreffend, en hij heeft een uitzonderlijk inzicht in de kleine eigenaardigheden van mensen. Hij weet als vanzelfsprekend goed over de liefde te schrijven en over de wreedheden die daarbinnen kunnen ontstaan. Het mooiste is dan ook de band tussen Simon en zijn dochter Romy, vroeger, toen zij nog een tiener was. De totale ontwrichting die zij als ongelukkige puber in het huis teweegbracht en die zich fysiek manifesteerde als een kamer vol rotzooi. Simon was niet eenduidig een lieve vader; Romy denkt als volwassene dat Simon haar haar handicap kwalijk heeft genomen. Daar zal ze een reden voor hebben. In het holst van haar puberteit heeft hij haar eens gewelddadig behandeld. Heeft hij toen voorgoed haar vertrouwen beschadigd, ook al sloeg hij haar maar met een kussen? Of was het toen hij haar inzette voor zijn fotografie, een schaamteloos parasitaire zelfverrijking die ten koste ging van de harmonie in zijn gezin?
Een interessant, gelaagd personage dus, Simon. Toch is dit uiteindelijk geen geslaagde roman. Dat komt door het speculatieve element, dat ik vooral als een trucje beschouw. De futuristische technologie van het bedrijf Quantum Entertainments, de alternatieve toekomst waarin Donald Trump is vermoord, het wat flauwe einde; de opsmuk blijft niet overeind. De psychologie wel. Deze roman gaat in de kern over niets meer dan Simon, 'de oude lul in het sportbroekje' die de halflege zandloper heeft gezien en daar mentaal van ontspoord raakt.
Wat voor leven heeft vijftiger Simon? Deze versie is een herkansing
PETER TERRIN Nog lang geen winter De Bezige Bij, 232 blz. Wouter Van Vooren / ID Photo | Peter Terrin is een vakman, hij schrijft soepel, talig, doeltreffend,