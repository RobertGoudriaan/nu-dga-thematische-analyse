PVV

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
14 december 2023
De ondertitel vanDe Groenevan 30 november beloofde veel: 'Hoe na twintig jaar de PVV alsnog de verkiezingen won'.
Van die analyse kwam helaas weinig terecht. Van Marcel ten Hooven mag de vlag halfstok vanwege het gevaar voor onze democratie, rechtsstatelijkheid en de internationale positie. Er werd door Coen van de Ven en Merijn Oudenampsen stilgestaan bij de verantwoordelijke poppetjes en bij de bredere context van het islamdenken van de PVV.
Maar de vraag waarom er zoveel mensen juist nu op de PVV hebben gestemd, werd niet beantwoord. Dat is jammer, want juist dat antwoord was de lezer op de kaft beloofd.
De erkenning dat de vlag al heel lang halfstok hangt was een goed begin geweest. Twee decennia meritocratische machtspolitiek van het brede midden hebben die langzaam maar heel zeker omlaag getrokken.
De Groeneheeft dit systemische falen al zo vaak beschreven, bijvoorbeeld als het gaat om de sluipende onderwijssegregatie, de ontdemocratisering van politiek en bestuur, de bureaucratische jungles voor wie arm of zorgbehoevend is, het institutioneel racisme door algoritmes en de macht van vermogen over arbeid.
Achter de grote aﬀaires over de gaswinning en de kindertoeslagen schuilen duizenden kleine onzichtbare aﬀaires vol uitsluiting en menselijk leed. En dat iedere dag opnieuw. DeAtlas van afgehaakt Nederlandheeft het over 20 tot 25 procent van het aantal inwoners in ons land, ongeveer hetzelfde aantal mensen dat nu op Wilders heeft gestemd. Natuurlijk dreigt er gevaar voor de rechtspraak, de rechtsstatelijkheid en de democratie, maar er dreigt ook gevaar als we de werkelijke oorzaken achter het succes van ultrarechts niet durven te analyseren, onderzoeken en benoemen.
FREDERIC VAN KLEEF
Jan Rothuizen