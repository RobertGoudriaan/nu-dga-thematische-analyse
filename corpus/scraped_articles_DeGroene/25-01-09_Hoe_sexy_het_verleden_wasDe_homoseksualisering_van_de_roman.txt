Hoe sexy het verleden was De 'homoseksualisering' van de roman

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
9 januari 2025
Uit het werk van Alan Hollinghurst spreeky nostalgie over de tijd dat homoliefde nog'the love that dare not speak its name'was. Tegelijkertijd laat hij scherp de homofobie zien die nog steeds met maar een flinterdun laagje acceptatie is bedekt.
'O the difference of man and man',denkt William Beckwith inThe Swimming-Pool Libraryals hij de gemeenschappelijke douche van The Corinthian Club, kortweg The Corry, in kijkt. Mannen besproeien hun pikken en ballen en de verscheidenheid van het mannelijk orgaan springt hem in het oog als verbazingwekkend en leerzaam. 'Hier was de lange, lusteloze penis, daar de korte, atletische knobbel of onschuldige rozenknop van iemand die nauwelijks van school kwam', ziet hij. De piemel van een Chinese jongen was 'bijna verborgen in zijn natte schaamhaar, als een exotische paddenstoel of een gerecht met zeewier'. En aan de andere kant staat een jonge zakenman met 'een van die lange, ontmoedigende voorhuiden, die zich heel strak om de eikel verzamelen en zich dan nog een centimeter of zo kinderlijk ophopen en druppelen'.
In een van de Lord Northcliffe Lectures, die hij in 2006 gaf aan het University College Londen, sprak Alan Hollinghurst over de 'homoseksualisering van de roman'. Hij boog zich daarbij niet in de eerste plaats over zijn eigen werk, waarin hij de aantrekkelijkheid van het mannelijk lichaam, de pik, ballen en kont inbegrepen, lyrisch beschrijft, maar gaf voorbeelden van schrijvers uit de eerste helft van de twintigste eeuw, die de roman esthetiseerden en zo de ruimte vonden om de moraal op te rekken. De gehomoseksualiseerde roman was volgens hem niet hetzelfde als de'gay novel',waarin mannen onomwonden seks en relaties met elkaar hebben. Homoseksualisering gaat verder en is een kwestie van het perspectief dat door de hele roman resoneert. Een perspectief dat dwars staat op dat van de overgrote meerderheid van de lezers en de maatschappij als geheel en dat ook kan worden ingezet als er van expliciete homoseksualiteit hoegenaamd geen sprake is.
E.M. Forster, Ronald Firbank en L.P. Hartley, schrijvers die aan het eind van de negentiende eeuw geboren werden en die onderwerp waren van de masterscriptie waarmee Hollinghurst aan Oxford afstudeerde, konden geen 'homoromans' schrijven; in hun tijd was homoseksualiteit taboe, strafbaar zelfs. Hooguit konden ze voorzichtig op homo-erotiek hinten, konden ze door eigenzinnige experimenten met romanvorm en stijl suggereren wat niet gezegd kon worden. De beperking had een stimulerend effect op de literaire middelen die ze aanwendden.
Alan Hollinghurst is een schrijver uit een ander tijdgewricht. In 1967, toen hij op de drempel van zijn seksuele ontwaken stond, werd de Sexual Offence Act aangenomen en werd homoseksualiteit in Engeland en Wales legaal, zij het dat de mannen die zich eraan overgaven minsten 21 jaar oud moesten zijn en dat het binnen het privédomein moest gebeuren. Maar toen hij in 1988 zijn debuutromanThe Swimming-Pool Librarypubliceerde, een schaamteloos openhartige roman over de jonge aristocraat William (Will) Beckwith, die vanwege een voorschot op de erfenis van zijn grootvader niet hoeft te werken en in het ene erotische avontuur na het andere duikt met de ene man na de andere, kende de Engelse fictie nauwelijks openlijk homoseksuele personages, laat staan zulke promiscue.
Zijn leven wijdt Will aan genot. Hij zwerft door Londen, van park naar homodancing naar pornobioscoop, neemt de metro, en gaat dagelijks naar The Corry, een sportgelegenheid annex zwembad alleen voor mannen, en overal vindt hij seks. Aan het begin van de roman belandt hij in een openbare wc, waar hij een oudere man het leven redt door hem te reanimeren. De man blijkt Lord Nantwich, die hij later weer in de Corinthian Club ontmoet en die hem uitnodigt voor een lunch. Hij vraagt Will of die zijn biografie wil schrijven en geeft hem delen van zijn dagboek mee. Wills studievriend James vindt dat hij het moet doen, want anders eindigt hij nog als een'old-young queer'die niks heeft gedaan in zijn leven dat de moeite waard is.'Famous last words of the third Viscount Beckwith: "Fuck me again."'
Will begint de dagboeken van zijn'queer peer'te lezen, en vanaf dan springt de roman heen en weer tussen de escapades van Will in de zomer van 1983 en het levensverhaal van Lord Nantwich, dat begint tijdens de Eerste Wereldoorlog, wanneer hij op een kostschool zit. In zijn volwassen leven verplaatst zijn verhaal zich naar Soedan, waar hij als diplomaat gevestigd was. Het openlijke homoleven van Will wordt zo telkens gecontrasteerd met het smachten en de geheimhouding in de tijd dat homoseksualiteit nog'the love that dare not speak its name'was. Niet dat Lord Nantwich niet zijn avonturen beleefde - of het nu in de slaapzaal op zijn kostschool was, op geheime ontmoetingsplaatsen in het Londen van de jaren dertig of in pissoirs - maar altijd was er het gevaar van gesnapt worden.
'I'm always forgetting how sexy the past must have been',zegt Will op een gegeven moment tegen Lord Nantwich.'Oh, it was unbelievably sexy - much more so than nowadays',beaamt deze.'I'm not against Gay Lib and all that, of course, William, but it has taken a lot of the fun out of it.'
Het is nogal ironisch.The Swimming-Pool Libraryis een roman waarin de homobevrijding wordt gevierd en afgezet tegen een restrictief verleden en tegelijkertijd is er heimwee naar de dagen van paal en perk. Hollinghurst is in zijn romans niet alleen chroniqueur van het eigentijdse homoleven, behalve inThe Swimming-Pool Libraryroept hij ook inThe Stranger's Child(2011),The Sparsholt Affair(2017) en in zijn recenteOur Eveningsde twintigste-eeuwse geschiedenis van homoseksualiteit op. Het heimwee naar vroeger, zo verklaarde Hollinghurst in interviews, valt voor hem samen naar wat hem als schrijver interesseert: geheimhouding, verhulling, gevaar.
En er ligt nog een grote ironie inThe Swimming-Pool Libraryverscholen. Will noemt de zomer van 1983 opgewekt'my time, mybelle époque'. Maar in feite is de zomer van 1983 vergelijkbaar met die van 1913: de laatste onbezorgde tijd voor de catastrofe. Een jaar later brak de Eerste Wereldoorlog uit, een jaar later greep de aidsepidemie genadeloos om zich heen. De ironie wil dat de roman die als geen ander het libertijnse homobestaan celebreert, is geschreven en verschenen toen dat al voorbij was. Sterker, in het jaar van verschijnen vanThe Swimming-Pool Library,1988, nam de regering-Thatcher, in antwoord op de morele paniek rond aids, een wet aan die het gemeenteraden en openbare scholen verbood homoseksualiteit te 'promoten'.
Over Will met zijn ongeremde levensstijl hangt een doem. Die doem werkt Hollinghurst uit inThe Line of Beautyuit 2004, zijn meesterwerk. De roman begint eveneens in 1983, Margaret Thatcher heeft net de verkiezingen met eenlandslidegewonnen en hoofdpersoon Nick Guest is komen wonen bij de familie Fedden, in de chique Londense wijk Notting Hill. Hij is verliefd op zoon Toby, die hetero is, en kijkt op tegen vader Gerald Fedden, die verkozen is tot parlementslid namens de Conservatieven. Nick is uit de kast gekomen als student in Oxford, maar seksueel is hij nog ongerept. In Londen hoopt hij zijn fantasieën in de praktijk te kunnen brengen. En dat lukt ook, als hij op een contactadvertentie reageert en Leo ontmoet. Hij wordt de eerste man met wie hij neukt, maar al in 1983 heeft Leo een longontsteking, en heeft diens ex-vriend ook allerlei duistere kwalen.
In het tweede deel van de roman is het 1986 en is de aidsepidemie uitgebroken. Hollinghurst roept het zijdelings op - 'George is er niet meer' - als om aan te geven dat iedereen de pijnlijke werkelijkheid het liefste wegdrukt. De homoseksuelen uit angst, de niet-homoseksuelen op zijn best uit verlegenheid, maar vaker uit walging. Hilarisch is de scène waarin het bericht binnenkomt bij de Feddens, die dan juist bezoek hebben van een zeer conservatief echtpaar, dat een vriend van hen, een tv-acteur, is overleden. Gestorven aan een longontsteking, houden de Feddens het echtpaar voor, een zeldzaam virus opgelopen in het Verre Oosten, kwestie van domme pech. Dan breekt de bipolaire dochter in: 'Jezus, mam, alsjeblieft! (...) Hij had aids! (...) Hij was homo... hij was dol op anonieme seks...'
Als Nick even later met het echtpaar in de zitkamer zit, begint de man te foeteren dat het 'hun eigen schuld is'. Nick antwoordt dat 'we' het beginnen te leren, dat je gewoon bescherming moet gebruiken als je wil 'bonken'. En terwijl de man een hard, knorrend geluid voortbrengt, voegt Nick daaraan toe dat je ook andere dingen kunt doen. 'Ik bedoel, je hebt orale seks, wat ook wel gevaarlijk kan zijn, maar veel minder...' De vrouw hoort hem stoïcijns aan: 'Kussen, bedoel je...'
Aan het eind van de roman, in het derde deel, het is 1987, blijkt Leo dood door aids - volgens zijn godvrezende moeder gekregen via een wc-bril op het werk. De ontwikkelingen gaan dan in crescendo: vader Fedden heeft een affaire en zakelijk gerommel, het komt uit dat Wani (zoon van een Libanese miljardair die gul geeft aan de Conservatives en in het diepste geheim de huidige geliefde is van Nick) de'big disease with the little name'heeft en dat Nick en Wani een 'orgie' hebben gehouden in het Franse buitenhuis van de Feddens (dat wil zeggen dat ze samen seks hebben gehad). De zogenaamde orgie overschaduwt alle andere schandalen, Nick wordt verweten dat hij een 'oude homostreek' heeft geleverd en hij wordt het huis van de Feddens uitgezet. De moraal: de acceptatie van homoseksualiteit is een flinterdun laagje vernis. 'Ze hebben de pest aan ons, weet je', legt een vriend aan Gerald Fedden uit, 'ze kunnen zichzelf niet voortplanten en daarom parasiteren ze op edelmoedige idioten die dat wel kunnen.'
Hier draait Hollinghurst het inzicht van Michel Foucault om dat de maatschappij homoseksualiteit zo bedreigend vindt vanwege de relaties die mannen met mannen en vrouwen met vrouwen kunnen aangaan. Niet homoseks is het probleem, volgens de Franse filosoof, maar homorelaties, want die tonen aan dat het monogame heteroseksuele huwelijk, met kinderen en de hele reutemeteut, niet de enige manier is om de chaotische erotische energie in goede banen te leiden. Het is de homoseksuele liefde die veel subversiever is dan de losbandigste homoseks; het is de homoseksuele identiteit, jezelf openlijk gay of queer of wat dan ook noemen, die verontrustend is.
Hollinghurst toont dat in meerdere van zijn romans aan als het om de jongenskostscholen gaat. Of het nu inThe Swimming-Pool Libraryis,The Line of BeautyofOur Evenings,kostscholen zijn broeinesten van homo-erotiek, van stille verliefdheden tot wederzijdse masturbatie. De oude Lord Nantwich beschrijft in zijn dagboek hoe hij op zijn kostschool door een brute ouderejaars wordt verkracht, maar hij tekent ook op dat na verloop van tijd in de slaapzaal sprake was van 'rondgekronkel in gepassioneerde paring' en 'orgiastische vrijpartijen'. En over zijn tijd in Brits-Afrika zegt hij dat ze zich voelden alsof ze in een immens grote kostschool waren. De titel vanThe Swimming-Pool Libraryverwijst naar Wills kostschooltijd. De prefecten werden daar'Librarians'genoemd, als om aan te geven dat de basis van leiderschap in de zorg voor boeken lag. Will verwierf de officiële status van'Swimming-Pool Librarian'en het laat zich raden dat de kleedkamers van het schoolbad, dat een paar honderd meter van het schoolgebouw lag, op mooie zomeravonden een poel van genot vormden.
De mannen die niet werden gedood in de Grote Oorlog leidden het land en hetempire,als 'voorbeelden van gerechtigheid', noteerde Lord Nantwich in zijn dagboek,'& each of them knowing they have done these unspeakable things'.InThe Line of Beautyroept Nick het beeld op van 'de lange, heteroseksuele trein' die precies op tijd het station verlaat, en al zijn school- en studievrienden zaten erin, 'in de eerste klas, in de slaapwagon!' Allemaal zijn ze precies op tijd hetero, al is het maar als dekmantel. Zelfs de grootste nicht uit de vriendenclub trouwt als hij een gooi doet naar een zetel in het parlement. Nicks geliefde Wani heeft al tijden een officiële verloofde, die een toelage krijgt van zijn vader.
Maar de kostschool laat wel een stempel achter op de oud-leerlingen, tot ver in hun volwassenheid, zie de typische Engelse cultuur van herenclubs. De criticus Cyril Connolly ontwikkelde zelfs een'Theory of Permanent Adolescence'hierover, die stelt dat de ervaringen van jongens op de grote kostscholen zo intens waren dat ze hun leven domineerden en hun ontwikkeling stopzetten.'From these it results that the greater part of the ruling class remains adolescent, school-minded, self-conscious, cowardly, sentimental, and in the last analysis homosexual.'Het is een analyse die ook opgaat voor de personages Will Beckwith en Nick Guest; beiden lijken eeuwig op de drempel tussen jongen en volwassene te staan, ze zijn buitenstaanders vanwege hun seksuele identiteit, maar ook omdat ze de stap naar het volwassen leven met zijn verplichtingen niet lijken te willen zetten, zelfs niet in een vorm van'keeping up appearances'.
Terug naar de homoseksualisering van de roman, waar Hollinghurst over sprak. In zijn masterscriptie onderzocht hij de 'stimulerende effecten van beperking' bij homoseksuele schrijvers die niet vrijuit konden schrijven over hun mannenliefde. Ronald Firbank speelt een rol inThe Swimming-Pool Library:Will leest hem, hij is de lievelingsschrijver van zijn studievriend James en Lord Nantwich kende hem persoonlijk. Firbank koos voor zijn romans een fragmentarische structuur; wat niet gezegd mocht worden schemerde door de witregels heen. InThe Line of Beautywerkt Nick aan een proefschrift over Henry James, de andere literaire held van Hollinghurst, waarbij hij zich richt op stijl, op hoe die dingen kan verbergen en tegelijkertijd onthullen. Verbergen hoeft Hollinghurst zelf niet meer. Het opmerkelijke aan zijn werk is dat hij zich op allerlei manieren verhoudt tot de traditie - inhoudelijk, door het ophalen van de tijd dat homoseksualiteit nog een zonde was; formeel, doordat hij zijn romans veelal in de vorm giet van klassieke, realistische romans, geschreven in een gebeeldhouwde, barokke stijl. Maar aan die traditie voegt hij een eigentijdse, homocentrische blik toe. Het was, stelde hij, iets wat nog niet echt gedaan was:'To write about gay life from a gay perspective unapologetically and as natural as most novels are written from a heterosexual position.'
In zijn romans geeft hij zicht op een onbekende wereld die naast demainstreammaatschappij bestaat. Soms is dat letterlijk een schaduwwereld, zoals inThe Swimming-Pool Library,waarin een groot deel van het homoleven zich ondergronds afspeelt, in de disco die zich in een kelder bevindt, net als de pornobioscoop, tot het zwembad van The Corinthian Club, de nexus van de roman, waarnaar je via een trap moet afdalen. In zijn debuutroman heeft Hollinghurst zichzelf daarbij een literaire beperking opgelegd om het afgescheiden karakter van de homowereld te benadrukken: in het hele boek komt geen vrouw aan het woord.
En de homoseksuele personages zijn dus buitenstaanders - David Win inOur Eveningsis dat dubbel, omdat hij ook nog eens van kleur is in een van racisme doordrenkte samenleving. Aan de ene kant beschrijft Hollinghurst hoe in de homoseksuele wereld de grenzen van de Britse klassenmaatschappij worden doorbroken; het is de schoonheid van het mannenlichaam die telt, niet aristocratische achtergrond, opleiding of kleur, gebonkt wordt er over alle barrières heen. Zijn hoofdpersonen hebben zelfs een voorkeur voor zwarte en gekleurde mannen, waar overigens de nodige objectificatie aan kleeft, zeker inThe Swimming-Pool Libraryhebben de zwarte mannen nauwelijks tekst, ze nemen of worden genomen, vooral het laatste.
Aan de andere kant zorgt de positie van de buitenstaander ook voor een scherpe blik op de dominante wereld zoals die is. De romans van Alan Hollinghurst zijn altijd scherpe zedenschetsen, waarin de zelfgenoegzameupper classde maat wordt genomen. Want homofobie en racisme mogen naar de wet dan overwonnen fenomenen zijn, als situaties maar even benard worden floept uit de monden van de keurige dames en heren wat ze werkelijk denken. En dat is niet fraai.