De Macedonische 'Moeder Teresa' helpt vluchtelingen Aan de grens

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
16 juni 2022
Veles- 'Ik gaf ze water, thee, broodjes, zelfgemaakte maaltijden - we deelden alles wat we hadden met hen', vertelt de 54-jarige Lence Zdravkin. 'Maar toen ze met honderden kwamen, kon ik geen water kopen, dus vulde ik flessen met kraanwater, gaf ik ze gebakken brood en dergelijke. Ik heb ze ook geholpen met verbanden en medicijnen. Ik ben zelfs gestopt met mijn werk bij het lokale televisiestation.'
In het afgelopen decennium zijn duizenden vluchtelingen en migranten Noord-Macedonië doorgetrokken om de Europese Unie te bereiken. Velen ontvingen hulp van Lence Zdravkin, die haar huis in het stadje Veles, 45 kilometer van hoofdstad Skopje, transformeerde in een plek van solidariteit. Duizenden vluchtelingen uit Syrië, Afghanistan, Irak en andere landen, die vanuit Griekenland Noord-Macedonië zijn binnengekomen, gaan door met hun reis langs de spoorweg, naar het noorden en naar hun uiteindelijke bestemming. Het huis van de familie Zdravkin bevindt zich langs de spoorlijn in Veles, waardoor Lence in aanraking kwam met de vluchtelingen.
Voor haar vrijwilligerswerk ontving Zdravkin in 2018 de 'Moeder Teresa'-onderscheiding, toegekend door de staat Macedonië voor belangrijke prestaties op het gebied van menselijke solidariteit, voor het bevorderen van wederzijds begrip en het ontwikkelen van samenwerking tussen volkeren en leden van verschillende gemeenschappen, culturen en religies. 'Mensen in Veles begrepen me, maar sommigen steunden me niet. Hoe reageer je als je een vader ziet met drie kinderen die nauwelijks bewegen? Of een grootmoeder met kleinkinderen? Op dat moment is niets belangrijker dan hen te helpen', zegt ze.
Veles ligt op 110 kilometer van de Griekse grens. De eerste vluchtelingen passeerden de stad in 2013 en Lence Zdravkin begon hun wat voedsel en water te geven. Eerst kwamen ze in groepen van enkele tientallen, maar op het hoogtepunt van de vluchtelingencrisis in 2014 en 2015 kwamen er honderden mensen per dag langs de spoorweg en haar huis.
Sinds de Balkan-route in maart 2016 werd gesloten, is het aantal vluchtelingen dat Noord-Macedonië probeert te bereiken drastisch afgenomen. Volgens unhcr ging het in 2020 om 41.257 migranten, van wie 211 asiel aanvroegen.
Het aantal in 2022 getelde doden en vermisten aan de buitengrenzen van Europa bedraagt, volgens het Missing Migrants Project (IOM): 1272