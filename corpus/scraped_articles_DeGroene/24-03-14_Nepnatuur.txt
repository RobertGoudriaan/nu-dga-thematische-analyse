Nepnatuur

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
14 maart 2024
Het mooie artikel van Elize de Mul over natuur en 'nepnatuur' (inDe Groenevan 17 januari) kan gezien worden als een verzameling toepassingen van Wittgensteins methode van 'zien als'. We kunnen bijvoorbeeld bomen 'zien als' sociale wezens die met elkaar communiceren. Wetenschap is voornamelijk vergelijken.
Zulke antropomorﬁsmen zouden volgens haar een brug kunnen slaan tussen soorten. Het is, zegt zij, het 'subjectieve van andere levensvormen modelleren naar de mens'. In 1960 al hoorde ik iemand bezorgd zeggen: 'de natuur is boos' toen het heel erg stormde. Zou het geen gek idee zijn om de aarde te zien als één organisme, zodat we kunnen zeggen 'de aarde is ziek, de aarde heeft koorts'? Het is beter te gaan zoeken naar een praktische geneeswijze, dan voor de aarde terug te willen naar het, zoals zij zegt, 'romantische idee van een sacrale natuur' (de essentie) zoals dat nu gebeurt. Het heeft weinig zin om tegen terminale patiënt aarde te zeggen dat hij gezonder moet leven. Meestal is het hiervoor te laat. Het hoofdprobleem van de aarde is de te hoge temperatuur. Dat heeft de hoogste prioriteit. De rest komt later wel. De klassieke methode vraagt te veel tijd.
Een Amerikaanse geleerde merkte op dat het met behulp van 120 vliegtuigen mogelijk moet zijn het ijs op de Noordpool terug te brengen. De polen zijn de koelelementen van de aarde. Een toevallige ontdekking zou hierbij kunnen helpen. Penicilline is ook bij toeval ontdekt rond 1929. We hebben nog tot 2029 de tijd voor een 'geneesmiddel' voor de aarde. HEIN ANDRINGA,Bunnik
Jan Rothuizen