De grap Opheffer leest

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
17 augustus 2023
Mijn kleindochter tuurt in deKidsweek ,moet ineens erg lachen en leest voor: 'Opa, waarom zet Oen een lege fles in de koelkast?'
'Ik weet het niet', zegt opa.
'Voor de gasten die niks willen drinken!' Ze lacht wéér.
'Een goeie grap', zeg ik.
Vervolgens wisselen we veel moppen uit.
Niet voor niets is opa − hij is er best trots op − redacteur geweest bij André van Duin, Henk Spaan en Harry Vermeegen en nog een paar anderen en moest hij óf moppen maken (dat lukte hem slecht) óf hij moest moppen aanhoren.
De mop van mijn kleindochter herinnerde mij aan het boekZizek's Jokesuit 2014.De filosoof Slavoj Zizek − bekijk hem op internet als u niet hoeft te eten, want hij praat alsof zijn gebit te groot is voor zijn mond terwijl hij zijn chronische loopneus steeds te laat afveegt (met zijn hand) − lardeert zijn filosofische exposés altijd met moppen, filmscènes, cartoons en reclamespreuken. Van de moppen die hij gebruikt en kent maakte hij een boekje en verbindt die aan het denken van Hegel, Marx, Lacan en Freud.
Daarin staan moppen zoals die van mijn kleindochter.
'(...) the hero visits a cafeteria and orders coffee without cream; the waiter replies: 'Sorry, but we ran out of cream. Can I bring you coffee without milk?'Zizek verbindt dit aan verschillende'negations'die hij aan de 'synthese' van Hegel verbindt. Hij heeft daar nog twee moppen voor nodig, waarvan ik er een niet kan weerstaan op te schrijven, en merk hoe die lijkt op de mop uitKidsweek: 'In the former Yugoslavia: why does a Montenegro guy, when going to sleep, put at the side of his bed two glasses, one full and one empty? Because he is too lazy to think in advance if he will be thirsty during the night.'Zizeks boek is absoluut een aanrader omdat hij zo mooi filosofie, psychologie en politicologie aan elkaar weet te verbinden.
En toch vraag ik me af of moppen niet de weeskinderen zijn in de literatuur. Bijna alle moppen die Zizek vertelt, kende ik al. Desondanks zou je dit boek kunnen zien als een essaybundel over de mop. Maar behoren moppen tot de literatuur? De auteur (en musicus en filosoof) Nick Currie, die schrijft onder het pseudoniem Momus, schreef ooit een roman met als titelThe Book of Jokesen verzorgde het nawoord bij Zizek. Momus' roman is een raamvertelling: een man kan alleen in leven blijven zolang hij moppen vertelt... Gaat hem dat lukken? Wat doet dat met de werkelijkheid van luisteraar en gevangene?
Een behoorlijk aantal van Zizeks grappen kom je tegen in deEncyclopedia of Jewish humorvan Henry D. Spalding. Onmisbaar voor wie van grappen houdt en ze wil vertellen. En ook mag ik niet vergeten te noemen het boek van Salcia Landmann,Joodse humor.Daarin ook een artikel over 'het fenomeen van de witz'. Ergens antwoordt ze op de zeer brede vraag wat een witz eigenlijk is (Freud kwam daar niet uit): 'Witz is de zin in de onzin.' Ze stelt dat ook deze definitie niet in de roos schiet en zoekt naar een betere, maar vindt die niet.
Het is vreemd dat Zizek niet naar de vorige boeken verwijst, maar dat is ook wel enigszins begrijpelijk. Wat hij bijvoorbeeld een mop uit de Sovjet-Unie noemt, kende ik al uit deDe moppenkoffervan Kees de Lange uit 1973, en uit een van de tientallen moppenboekjes van Max Tailleur, een moppentapper uit Amsterdam die een club had op het Rembrandtplein in Amsterdam. En in 1966 − midden in de Koude Oorlog − publiceerden Milo Dor en Reinhard Federmann het boekPolitieke humormet een inleiding van de zanger-troubadour Jaap van der Merwe. ('Er is een stokoude mop over de volksvertegenwoordiger die zo eng droomde: hij was bezig in het parlement een eindeloze rede af te steken − hij schrok wakker en merkte dat hij bezig was in het parlement een eindeloze rede af te steken.')
Het is soms of Zizek dit boek kent.
Een witz − en dat verklaart misschien waarom er in de literatuur zo weinig mee wordt gedaan − is vooral een oraal medium. Een grap moet goed worden verteld.
Daarom tot slot nóg een YouTube-tip. De historicus Simon Schama deed op 8 november 2009 met festivaldirecteur Lawrence Wechsler in Chicago een'klezmer slapdown'.Wie vertelt joodse witzen het best. Het zijn bekende witzen − Schama en Wechsler kennen ook hun Landmann en Spalding, maar je hoort hoe ze eigenlijk verteld moeten worden.
Een witz is uiteindelijk vooral een oraal medium