Dieptevrees

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
18 januari 2024
Sommige spiegels lijkengemaakt om je te pesten, die in paskamers bijvoorbeeld. Ze reflecteren je imperfecties in zulk onverbiddelijk scherp licht dat je je afvraagt of ze hun doel niet ver voorbij streven. Had dit niet wat vergevingsgezinder gekund? Wat is er mis met een beetje sfeerlicht? Datzelfde gevoel overvalt je bij het lezen vanHet objectief,de debuutroman van Martien van Agtmaal. En dat zeg ik niet alleen omdat er een personage in voorkomt dat, bizar genoeg, in ongewassen pyjama een deadline moet halen voorDe Groene Amsterdammer.De roman is een portret van Amsterdam, in schraal winterlicht weerspiegeld, waarbij geen onvolkomenheid buiten zicht kan blijven.
Amsterdam maakt zich in het verhaal klaar voor een feestdag, een soort neoliberale(re) combinatie van Oud en Nieuw, ade en Koningsdag. Op de laatste dag van februari barst jaarlijks in de hele stad een nachtelijk feest los dat talloze toeristen trekt en de Amsterdammers in een roes van excessen stort. Het is de stad op z'n slechtst: kou, commercie, gekots, geweld. Onder de feestgangers zijn drie jongens, beste vrienden: zwaarmoedige David, losgeslagen Brecht en dromerige Reaux.
Jongens? Ze zijn ruim voorbij de dertig, al zou je dat bijna vergeten, zo slecht is het ze tot nu toe gelukt om wortel te schieten in de maatschappij. Ze hebben hun gefnuikte ambities moeten vervangen door tijdelijke baantjes, in een kringloopwinkel, als ophaler van elektrische deelstepjes, als vageling aan de universiteit. David bijvoorbeeld, had fotograaf willen worden maar was niet goed genoeg. Hij heeft best succes met vrouwen maar voelt daar niets bij - de roman begint met een uitgebreide passage waarin hij zich onder het beffen stierlijk ligt te vervelen. De jongens wonen in huizen waar ze óf uit zouden willen óf uit dreigen te worden gezet.
Hun driemanschap is zo'n beetje per ongeluk ontstaan, en blijft voortbestaan bij de gratie van het samen stomdronken worden. De jongens spreken elkaar toe in de half-ironische, lijzig-intellectuele taal van hoogopgeleiden zonder ambities. Als ze al oprechte liefde voor elkaar hebben, gaat die schuil achter een dikke laag cynisme. Ze zijn alle drie vooral gefixeerd op hun eigen overpeinzingen, en veel meer dan gezelschap verwachten ze niet van elkaar. 'Brecht wist van zichzelf dat hij geen hoge eisen aan vrienden stelde, en mensen die dat wel deden vond hij even naïef als pervers.'
Alles is betekenisloos in de wereld van deze jongens. Vriendschap, seks, werk, familie. Ze lijden aan 'dieptevrees', een angst om echt betrokken te raken. Zelfs Amsterdam, het tot in het kleinste detail beschreven toneel van deze roman, laat ze uiteindelijk koud. Ze zijnanywheresdie net zo goed in een ander land, in een andere stad hadden kunnen wonen. Hun verwende verveling werkt aanstekelijk. Het is moeilijk om als lezer het onderscheid te maken tussen een zwartgallige vertelstem en een interessant commentaar op een zwartgallige vertelstem. Dat onderscheid is ook onbelangrijk, want in beide gevallen ga je niet houden van de personages. Hoe moet je als lezer het objectief van David, om vannacht nog de liefde van zijn leven tegen te komen, serieus nemen? Dit is overduidelijk een man die niet in staat is om iets in oprechtheid te doen. Hoe moet je hart sneller kloppen van de sluimerende erotiek tussen Brecht en Reaux, als je weet dat ze je zouden uitlachen om het kloppen van je hart? Het besef dat je verwacht bij deze personages, dat er wél belangrijke dingen zijn in dit leven, het grote besef, dat een ommezwaai in hun verhaal zou moeten voortbrengen, blijft uit.
De leegte, en tegelijkertijd de wanhoop over die leegte, de futiele pogingen om die te vullen, en de halfslachtige verwijzingen naar Belangrijke Cultuur - gedundrukte Russen, theatergroep 't Barre Land, Susan Sontag, die tegelijkertijd de tekst van gewicht moeten voorzien én opnieuw een kans zijn om met de ogen te rollen - vormen een inmiddels bekende samenzang van de pretentie en de kritiek op de pretentie.
Het objectiefdoet daarom het meest denken aan de eerste twee romans van Ben Lerner,Leaving the Atocha Stationen10:04. Dat zijn intelligente en geestige romans die veel indruk op mij maakten toen ik net volwassen was. Het leek in het werk van Lerner of je het allebei mocht hebben. Je mocht de stad, het liefdesverhaal en de kunst inzetten als onderwerp voor je roman, en er tegelijkertijd je neus voor ophalen. Achter de rug van je eigen materiaal knipogen naar de lezer: jij en ik weten allebei dat niets écht van betekenis is. Maar voor dit soort postmoderne spelletjes heb je op gegeven moment geen geduld meer. Waarom hebben David, Brecht en Reaux dat nog wel?
Het leven zelf is onvast - deelstepjes, tijdelijke contracten, onderhuur, buitenlandse avonturen, vluchtige liefdesverhoudingen. Is die onvastheid ook in de persoonlijkheden getrokken van de jongens? Is het niet hun schuld dat ze zo weinig lijken te geven om zichzelf en om elkaar? Zijn ze een product en dus slachtoffer van deze tijd? Of zijn ze juist perfect gebouwd voor deze tijd, galapagosvinken, evolutionaire voorlopers die met hun vergrote onverschilligheidskwabben floreren onder de nieuwe omstandigheden? De vraag is of je als lezer, met je ouderwetse vertrouwen in hoop, liefde en schoonheid, meer gelijk hebt dan dit clubje losgezongen misantropen. En zo ja,who cares?
Het besef dat er wél belangrijke dingen zijn, blijft uit
MARTIEN VAN AGTMAAL Het objectief Van Oorschot, 336 blz. Annaleen Louwes | Martien van Agtmaal toont Amsterdam op z'n slechtst