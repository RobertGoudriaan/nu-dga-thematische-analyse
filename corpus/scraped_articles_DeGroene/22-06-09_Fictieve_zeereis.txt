Fictieve zeereis

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
9 juni 2022
HOLLAND FESTIVAL Mother Nature
Het 75ste Holland Festival is ijzersterk begonnen. Direct al een festivalhoogtepunt wasMother Naturevan zangeres Angélique Kidjo uit Benin. Twee avonden stond Carré te dansen, te klappen en te zingen, een handgebaar van haar was genoeg om iedereen uit de stoelen te krijgen. Zij zingt niet alleen prachtig, zij heeft zelf een heel eigen, hoekige manier van dansen. Als zij het overMother Africaheeft, had zij het over ons allemaal, immers:'We need each other now.'Een grote vrouw, al zie je pas hoe klein zij eigenlijk is als de Surinaams-Nederlandse Jeangu Macrooy naast haar danst en eruitziet als een enorme, verlegen reus.
In hetzelfde weekend bracht De Nationale Opera de première vanDer Freischützvan Carl Maria von Weber, een romantische opera uit 1821, een tamelijk melig sprookje over een jager die een pact met de duivel sluit. dno strikte de dissidente Rus Kirill Serebrennikov voor de regie. Maar misschien had hij in Moskou andere dingen aan zijn hoofd en merkte hij te laat dat het geen meesterwerk is. Hij liet alle Duitse gesproken teksten weg en pakte de Engelstalige liedjes van Tom Waits erbij uit het vergelijkbareThe Black Rider. Niet heel origineel is het om het verhaal verder niet in een bos te situeren maar in een repetitielokaal vol zangers met jaloezie en bijgeloof. Er is op het ogenblik wel meer te zeggen over geweren die in de ban moeten worden gedaan, maar misschien is het Serebrennikov niet kwalijk te nemen dat hij daar niet aan toe komt in een toestand van echte oorlog. Nu is het een vrolijkeFreischütz-potpourri met het Koninklijk Concertgebouworkest dat de populaire deuntjes speelt onder de jonge dirigent Patrick Hahn, die ook nog een duivelse spreekrol voor zijn rekening neemt.
Een echte wereldpremière in het Muziekgebouw aan 't IJ is de operaAntarcticavan Mary Finsterer, een Australische ex-leerling van Louis Andriessen op een origineel libretto van de Australische toneelschrijver Tom Wright. Een fictieve zeereis van een kapitein en zijn dochter, een theoloog, een natuurwetenschapper en een cartograaf. Ze varen naar het zuiden, steeds maar naar het zuiden, tot ze tussen de ijsschotsen terechtkomen en de cartograaf bekent dat hij zelf maar een fantasie-kaart had getekend. Het is de perfecte metafoor voor hoe de mensheid op weg is naar een volstrekt onzekere toekomst, zonder kaart, zonder doel en daar zijn dochters en zonen aan opoffert. Met wonderlijke, eclectische muziek van Mary Finsterer, met archaïsche elementen aangeklede minimal music, ingehouden gespeeld door Asko|Schönberg onder Jack Symonds. Heel strak speelt de indrukwekkende cast in een abstracte regie van Imara Savage. Hopelijk nog vaker te zien.
Max Arian
https://hollandfestival.nl, 25 juni:
Der Freischütz
gratis in Park Frankendael. 16-18 juni ITA: wereldpremière
Yemandja
van Angélique Kidjo
Douglas Mason | Angélique Kidjo in Yemandja