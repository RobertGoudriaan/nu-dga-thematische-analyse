habitat

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
22 juni 2023
1
een oudere vrouw en man slapen in de tram hun hoofden hangen als akeleien ze houden elkaars geaderde handen vast
buiten herdenken buurtgenoten luidruchtig de vrijheid met wijn en muziek noemen namen van mensen die ze zelf hebben verraden
in de metro bonkt een jongen met zijn hoofd tegen de gesloten deur hij zweet wappert roept 'motherfuckers motherfuckers'
een kleine man met een dikke buik en blote bast vist met gemak een enorme karper uit het kanaal het is paaitijd elk nageslacht vraagt altijd om offers
2
op de lentegroene heuvel een oude imposante eik in zijn schaduw kleven lammetjes aan hun moeder een hop strijkt neer op het felle veld opent zijn tooi
oneindig koolzaad en blauweregen met open armen elke vorm van belijdenis hier is een doodzonde wanneer je de pluimstaarten van babyvossen ziet
mussen bouwen bedrijvig nesten in de stenen gevel terwijl de eerste hoornaar lonkt naar de sering en ik het braambos hopeloos poog te bedwingen
langs de rivier een rij jonge bomen in de mist een kerkuil krijst in helder licht van de volle maan we jagen op een taal om ons ons te herinneren
3
ik spits mijn ogen en de stekels stijgen uit mijn heiligbeen maar de stad schuift me met haar enorme kattentong naar binnen de eik blijft schaduw geven en mussen kwetteren nog steeds