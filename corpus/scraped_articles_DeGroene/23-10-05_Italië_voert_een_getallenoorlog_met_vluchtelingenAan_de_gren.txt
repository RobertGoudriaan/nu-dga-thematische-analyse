Italië voert een getallenoorlog met vluchtelingen Aan de grens

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
5 oktober 2023
De rechtse regering van Giorgia Meloni schreeuwt moord en brand over de grote aantallen vluchtelingen die dit jaar over zee naar Italië komen. Tot nu toe al ruim 133.000, een record in verhouding tot vorige jaren. En de Middellandse Zee is nog steeds een spiegel, het weer is nog steeds zeer zomers, gevreesd wordt dat piekjaar 2016 met ruim 181.000 vluchtelingen van over zee geëvenaard zal worden. Veruit de meesten komen uit Tunesië, waar Meloni een deal mee dacht te hebben gesloten, en dat dachten haar glunderende kompanen Ursula von der Leyen en Mark Rutte ook. Maar er blijkt helemaal geen deal, sterker, de president van Tunesië Kais Saied heeft laten weten dat 'Tunesië niet voor grenswacht van Europa gaat spelen'. Oftewel: de bootjes uit Sfax blijven gewoon komen.
Woedend is Italië ook over de Duitse financiering van de ngo-schepen op de Middellandse Zee. Zeven van de tien ngo-schepen die patrouilleren en vluchtelingen aan boord nemen varen onder Duitse vlag. Terwijl Duitsland zijn oostgrenzen met Polen en Tsjechië sluit voor de clandestiene vluchtelingenstroom, financiert het de ngoschepen die de vluchtelingen naar Italië brengen, stelt de regering-Meloni. Uiteraard gevolgd door: laten ze ze dan lekker naar Duitsland brengen. Maar er zijn ook andere getallen die Italië
minder goed uitkomen. Zo zijn van de miljoen vluchtelingen die Italië de afgelopen jaren over zee hebben bereikt, er 650.000 ongeregistreerd doorgegaan naar andere Europese landen. Vaak zonder het invoeren van de vingerafdruk in het Eurodac-systeem dat de landen onderling hebben afgesproken. Italië laat ze oogluikend gaan en neemt ze ook niet terug, zoals was afgesproken in het Dublin-verdrag van 1990. Op dit moment heeft Duitsland 115.000 Italiaanse 'Dubliners', die niet terug kunnen, omdat Italië de boel saboteert. Frankrijk heeft er 90.000, Zwitserland 45.000 en Oostenrijk 18.000.
Het Dublin-verdrag geeft landen achttien maanden de tijd om aan te tonen dat een vluchteling Europa binnenkwam via een ander land. Italië is wereldkampioen vertragen van procedures, en zodoende 'lukt' het steeds maar niet om de status van een vluchteling op tijd duidelijk te krijgen. Alleen al om die reden is het niet verstandig om Italië in z'n eentje de toestroom op het piepkleine Lampedusa te laten verwerken.
Het aantal in 2023 getelde doden en vermisten aan de Europese buitengrenzen volgens het Missing Migrants Project (IOM): 3598