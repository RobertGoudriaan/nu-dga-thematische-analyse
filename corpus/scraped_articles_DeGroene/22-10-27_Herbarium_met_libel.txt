Herbarium met libel

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
27 oktober 2022
melancholia generosissima Dureri
De grote graszode, aquarel, Albrecht Dürer -De akelei, Ida Gerhardt
In 1503 spitte Albrecht Dürer een graszode uit schilderde grasaren, paardenbloemen en ander kruid
tinten groen en glans als een opschorting het kijken dat blijft hangen aan licht uit oogloze tijden in waterverf gedroogd en onderweg naar later
Ze waren zorgvuldig hun wezen waardig op gelijke hoogte tussen doek en oog gelegd
Libel
Eerder had Dürer prominent vooraan in de rechterbenedenhoek - Maria met het Kind erboven op een bankje in het gras en hoger in de lucht een proeve van Drie-eenheid - een libel gegraveerd
haar ronde vleugels pront het lange lijfje ontspannen neergevlijd
Ze is al vijf eeuwen groter dan Dürers monogram
Bermschermen
Wilde peen (Daucus Carota)
Hun crèmewitte vlakjes her en der een kantelend in de wind tapijtjes voor lichtpotige gevleugelden
licht wordt vol onthaald daalt zoet af tot in de wortelsvouwt uitgebloeide kristalstralen tot teergroene nestjes en knuistjes en werkt gestaag aan nieuwe schermen
schijnbaar fragiel eigenzinnig wiegend tussen oog en berm
Herbarium
Hoe landlagen hele wouden tot kool droogden ze versteend in moerassen en op oceaanbodems liggen lieten als opgeborgen en vergeten
geen denken is ooit omvattend of weids geen blik diep of breed genoeg om te schouwen wat rest van lichtslorpende bladeren sapdragende nerven en takken alles samen tot heelalzwarte zwaarte geperst rijk aan tijd
AANTEKENINGEN
De titel 'melancholia generosissima Dureri' verwijst naarmelancholia generosa, een van de twee vanouds bekende vormen van melancholie, en hier in de overtreffende trap: 'Albrechts friend Philip Melanchton (his own name meant black earth) spoke of melancholia generosissima Dureri, Dürer's most noble melancholy, as if it were a binomial; a species or a virus. A glorious dis-ease of genius. Far from a depressive condition, this was a positive, creative state. An artistic ambition, an intellectual intent.' (Philip Hoare,Albert and the Whale, 4t Estate London, 2021, p. 121, naar de Dürer-biografie van Erwin Panofsky)
In hetzelfde verband en over Dürers bekende gravure 'Melencolia I': '[...], it should not be overlooked that melancholy, viewed from a humanist perspective, represented a badge of geniality and the highest degree of creativity. Dürer related this assessment of the melancholic temperament to himself, to his work and indeed to every creative artistic endeavor.' (Christof Metzger,Albrecht Dürer, Albertina Prestoel, catalogue of the 2019-2020 exhibition, p. 362)