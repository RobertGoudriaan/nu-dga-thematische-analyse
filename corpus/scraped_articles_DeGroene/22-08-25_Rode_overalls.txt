Rode overalls

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
25 augustus 2022
FILM Don't Worry Darling
DeSexiest Vegetarian Celebrity of 2010is ook de regisseur vanDon't Worry Darling, een film waar ik me op verheug sinds ik de trailer in de bioscoop zag. Ze heet Olivia Wilde, bekend geworden als acteur in de televisieserieHouseen sindsdien doelwit van de celebrity-journalistiek. Maar vooral is ze een intrigerende beginnende filmmaker, regisseur van de uitstekende tienerkomedieBooksmartuit 2019.
Ook Florence Pugh, die een van de hoofdrollen speelt inDon't Worry Darling,heeft last van roddelmedia. Ze is een van de interessantste acteurs van nu, getuige haar adembenemende performances inLady MacbethenMidsommar. Maar wie iets over haar wil lezen stuit vooral op berichten dat ze zich minder bloot moet kleden. De reden? Haar borsten zouden 'te klein' zijn.
Dit alles is grappig, omdat glamour enbody shaming precies lijken te passen bij het verhaal vanDon't Worry Darling. Pugh is namelijk een van de huisvrouwen in het plaatsje Victory. Haar echtgenoot (Harry Styles) werkt net als alle andere mannen voor het mysterieuze Victory-project. Terwijl die overdag weg zijn, genieten de vrouwen van de luxe die de schijnbaar hermetisch afgesloten gemeenschap biedt. Maar dan verschijnen 'barsten in het idyllische leven die suggereren dat er achter de aantrekkelijke façade iets sinisters schuilgaat', aldus de synopsis.
Qua verhaalcontext stel ik me de luchtleegte in de feministische beweging van de jaren vijftig voor, stilte voor de storm die de tweede golf in de jaren zeventig zou brengen. Ik verheug me op vrouwen die onder elkaar kletsen terwijl hun haar worden gedroogd, zo van: nou wát is die nieuwe wasmachine goed, zeg. En die stofzuiger! Maar ik voorspel afgaande op Wilde'sBooksmartvooral satire die bijt. 'Het enige dat onze mannen van ons vragen is om hier te blijven', zegt een van de knusse huisvrouwen. En dan weet je het al: 'hier blijven' is wel het laatste dat Florence Pugh gaat doen inDon't Worry Darling. Ook al zijn er vreemde mannen in altijd omineuze rode overalls die achter haar aanzitten in de woestijn.
Gawie Keyser
Te zien vanaf 22 september