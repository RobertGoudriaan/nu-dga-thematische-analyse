Beeldend kunstenaar Natasja Kensmil Ik ga naar een onbewoond eiland en ik neem mee...

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
11 juli 2024
'Een onbewoond eiland lijkt me een extreme plaats om te zijn. Om tot mijn werk te komen heb ik juist reuring nodig, de hectiek van de wereld, de stad en mensen om me heen. Ik moet ook een plek hebben om uit te rusten, dat is mijn huis.
Ik lees voornamelijk kunstboeken. Maar een boek dat me echt geraakt heeft isWij slaven van Surinamevan Anton de Kom. Dit blijft voor mij een fascinerende aanklacht tegen racisme, uitbuiting en kolonialisme. En vooral: hoe kun je je daartegen verzetten. De Kom legt scheve machtsverhoudingen bloot. Daar ben ik in mijn werk ook erg mee bezig. Het boek is nog steeds actueel, iedereen zou het in z'n boekenkast moeten hebben. Het is niet voor niks toegevoegd aan de canon.
Als ik lees is het altijd werkgerelateerd. Ik doe onderzoek en daar kies ik mijn boeken op uit.De heilige komedievan Dante enIn de ogen van Medusavan Dimitri Goossens bijvoorbeeld. Maar ik ben eigenlijk geen romanlezer. In mijn hoofd is geen ruimte om in de fictieverhalen van iemand anders mee te gaan. In wetenschappelijk onderbouwde boeken vind ik ruimte voor mijn eigen verbeelding. Een kunstboek is moeilijk kiezen. Ik heb er zoveel. Ik hou van boeken waarin het werk van de kunstenaar uitgebreid uiteen wordt gezet. Francis Bacon, Kara Walker, Goya, Louise Bourgeois. Die helpen me om dingen in een ander daglicht te zien.
Ik hou van punk en dark wave. Maar op een onbewoond eiland inspireert klassieke muziek me denk ik het meest. Als ik werk is het stil in mijn atelier. Mijn hoofd zit dan vol met gedachten die ik moet kunnen ventileren. Het schilderen gaat intu√Øtief, maar er gaat veel denkwerk aan vooraf. Als ik klaar ben met schilderen, of tijdens tekenen, zet ik wel muziek op. Muziek heeft een inspirerende en helende kracht. Dat geldt voor kunst in het algemeen.
Jessye Norman die Henry Purcell zingt.'When I Am Laid in Earth',uitDido and Aeneas. Als ik haar zie en hoor gaat dat door merg en been, door mijn hele lijf. Ze heeft ook gestreden voor vrouwen- en burgerrechten. Ik ben zelf niet activistisch, maar ik heb wel bewondering voor mensen die een weg vrij maken waar wij op kunnen bouwen.
Bij luxe denk ik aan een auto, sieraden. Als ik naar bed ga, trek ik mijn pyjama aan. En ik heb zulke fijne pyjama's, het is een feest om daarin te gaan slapen. Van een Scandinavisch merk dat met duurzaam, biologisch katoen werkt. Ze halen hun inspiratie trouwens ook uit kunst en architectuur. Ze noemen Donald Judd en Agnes Martin. De pyjama's zijn zo mooi dat je ze ook op straat kunt aantrekken, zeggen ze. En inderdaad, als ik me een beetje ziekig voel en ik wil toch een rondje lopen buiten, dan kan dat gewoon in die pyjama.
Beeldend kunstenaar Natasja Kensmil (Amsterdam, 1973) woont en werkt in Amsterdam. In haar galerie, Andriesse Eyck, had ze diverse solotentoonstellingen. En ze exposeerde onder meer in het Stedelijk Museum, Kunstmuseum Den Haag en het National Museum of Women in the Arts, Washington. Kensmil won diverse kunstprijzen, waaronder de Johannes Vermeer Prijs 2021.
Andriesse Eyck Galerie, Amsterdam, https://andriesse-eyck.com/artists/15/2