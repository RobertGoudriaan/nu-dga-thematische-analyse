Wilders en nuance

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
1 februari 2024
Het is een loﬀelijk streven vanDe Groeneom Wilders en zijn toekomstige kabinet met een koele houding en een blik op de bal tegemoet te treden, zoals Coen van de Ven zich in zijn redactionele commentaar inDe Groenevan 18 januari voorneemt, maar ik mag toch hopen dat op zijn minst één van de columnisten vanDe Groenezich warm loopt om het racisme en het onvermogen om oplossingen te verzinnen voor de klimaatproblematiek en andere internationale vraagstukken, wekelijks, of desnoods tweewekelijks aan de kaak te stellen met een bijtend commentaar. Een beetje columnist zal toch met plezier gehakt maken van het prutswerk dat ons ongetwijfeld te wachten staat van het samenwerkingsverband van PVV, NSC, BBB en VVD, dat nu in de maak is.
Voor een vriend van Marja Pruis als ik (al wist ik toen niet dat ik dat was), die destijds op 30 april 1980 op de Blauwbrug stenen stond te gooien naar de busjes van de ME, en die zich inmiddels verbeeldt verworden te zijn tot het prototype linkse grachtengordelintellectueel, zou het me zwaar vallen om alleen maar zorgvuldig afgewogen commentaren te moeten lezen over Wilders en consorten. Ik vrees dat ik die dan regelmatig over zal slaan, want ik wil helemaal niet uitsluitend op neutrale wijze geïnformeerd worden over de mogelijke voors en tegens van het beleid van een regering-Wilders. Wilders en nuance gaan nu eenmaal moeilijk samen; het is ook te veel eer naar mijn mening. Wilders en Meloni, nuance? Wilders en Orbán, nuance? Wilders en Le Pen, nuance? Wilders en... Trump, nuance? De botte bijl en een ongegeneerde preek voor eigen parochie zijn tegen die tijd hopelijk af en toe verfrissend om te lezen. De illusie om Wilders-stemmers met uitsluitend afgewogen artikelen op andere gedachten te brengen, hoeft niemand immers te koesteren. Die zitten in hun eigen bubbel en ik blijf graag in de mijne,De Groene.
PIETER HARINGSMA
U kunt uw
ingezonden
brief van maximaal 400 woorden sturen naargroene@groene.nl