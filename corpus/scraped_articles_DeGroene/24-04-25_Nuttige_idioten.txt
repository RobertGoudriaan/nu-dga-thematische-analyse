Nuttige idioten

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
25 april 2024
Ik heb steeds meer moeite met de toon van de berichtgeving over de oorlog in Oekraïne. De mantra 'Rusland mag niet winnen' vertroebelt de kijk op wat er gebeurt.
InDe Groenevan 10 april wordt uitgebreid aandacht besteed aan de Russische desinformatie-activiteiten. Goed verhaal. Maar de VS en EU proberen het eigen narratief evenzeer op allerlei manieren onder de aandacht te brengen, de Europese en Amerikaanse (recente) geschiedenis is er vol van. Desinformatie is deel van machtspolitiek, geen illusies daarover. We zouden ons meer moeten afvragen welk deel van het narratief dat wij voorgeschoteld krijgen waar is en feitelijk juist.
InNRCmedio maart geeft Martin van Creveld zijn kijk op de huidige stand van zaken in het conﬂict. Dat is voor wie zegt dat Rusland niet mag winnen, geen optimistisch verhaal. En er zijn meer geluiden dat alleen een wonder tot een substantiële verandering kan leiden. Toch blijft men herhalen dat Rusland niet mag winnen. Realiseren degenen zich die dat blijven roepen, dat daardoor het aantal doden aan beide kanten blijft stijgen en de vernietiging van Oekraïne doorgaat? En zijn zij daar indirect dan niet medeverantwoordelijk voor? De kreet 'nuttige idioten' wordt (ook inDe Groene)regelmatig gebruikt voor wie kritisch de oorlog volgt. 'Nuttige idioot' is denigrerend en in deze context ook kortzichtig: het sluit mensen uit die een serieuze bijdrage aan het debat willen toevoegen en daarmee het zicht op alternatieven.
Maar bekijk het eens zo: de enige die bij de oorlog gewonnen heeft en nog steeds wint is Amerika. Europa is op energiegebied afhankelijker geworden van het Amerikaanse schaliegas, op militair gebied heeft Amerika ook weer de leiding en de Amerikaanse wapenindustrie maakt overuren en gigantische winsten.
Jan Rothuizen