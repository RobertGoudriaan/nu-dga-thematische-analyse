Muziek die over grenzen gaat

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
22 september 2022
Keer op keer las componist Johannes Schöllhorn het gedichtLitanievan ﬁlmmaker Pier Paolo Pasolini, met de bedoeling om er een stuk mee te componeren, maar er wilde zich maar geen muziek hechten aan Pasolini's woorden. Tot de dag dat Rusland Oekraïne binnenviel en de muziek in Schöllhorn begon te stromen. En dan zal bij de wereldpremière vanSpecchio,dit seizoen in Muziekgebouw aan 't IJ, ook nog de Renaissance-componist Orlando di Lasso te horen zijn. Zoals Schöllhorn zegt: 'Het nieuwe ligt niet per se in de toekomst.'
Daar sluiten andere hedendaagse componisten zich bij aan.Specchiovan Schöllhorn is een van de vijf premières die in deze speciale bijlage, een samenwerking tussenDe Groene Amsterdammeren het Muziekgebouw, worden uitgelicht. We spreken de componisten over de inspiratie die leidde tot hun stukken en de vaak grensoverschrijdende keuzes die zij maakten. Lotta Wennäkoski paart haar nieuwe stuk bijvoorbeeld aan SchubertsDer Tod und das Mädchenen Rob Zuidam baseerde zich voorThe Pit and the Pendulumop het gelijknamige, bloedstollende verhaal van Edgar Allan Poe uit 1842. Joey Roukens schreef voor het Bosch Requiem een universele dodenmis, onder meer door inspiratie te putten uit gedichten van Robert Louis Stevenson, Clare Harner en Mark Twain. Jörg Widmann verdiepte zich grondig in Beethoven. Hij ging met Beethoven naar bed en stond met hem op, vertelt hij, net zo lang totdat hij zijn fantasie kon laten werken.
Maar liefst drie premières in deze bijlage gaan vergezeld van een openbare repetitie en een gesprek in de Grote Zaal. Voor een klein bedrag bent u getuige van de laatste hand aan een kersvers stuk. Voor kaarten en informatie zie https://muziekgebouw.nl
Melle Meivogel | Het Nederlands Kamerkoor onder leiding van Soﬁ Jeannin en Amsterdam Sinfonietta zullen het Requiem van Joey Roukens uitvoeren