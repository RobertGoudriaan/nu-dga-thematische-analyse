Journalisten brengen Marokkaans zelfonderzoek op gang

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
25 januari 2024
Rabat- Marokko is in de ban van misschien wel het grootste drugsschandaal uit de geschiedenis van het koninkrijk. Een corruptieaffaire die vragen oproept over de weerbaarheid van de rechtsstaat. Sinds het pan-Afrikaanse tijdschriftJeune Afriqueeind vorig jaar onthullingen deed over de banden tussen een Malinese drugsbaas en tientallen invloedrijke Marokkanen is dit h√©t gespreksonderwerp in het land.
Het verhaal heeft alles in zich om verfilmd te worden: een herder met de naam El Hadj Ahmed Ben Brahim uit het arme noorden van Mali schopt het tot zwaargewicht in de internationale narcoticahandel. Hij verdient er de bijnaam 'Escobar van de Sahara' mee.Het gangstersprookje is nagenoeg compleet door zijn huwelijk met een geliefde Marokkaanse volkszangeres. De drugsbaron loopt alsnog tegen de lamp, maar hoeft slechts voor een korte periode het Malinese gevang in.
De verstokte kijker van dramaseries zal het vermoeden, het noodlot slaat aan het eind van het seizoen alsnog meedogenloos toe. Na zijn vrijlating denkt Ben Brahim rustig te kunnen rentenieren in Marokko, waar hij gigantische investeringen had veiliggesteld, maar bij aankomst blijkt de Marokkaanse justitie daar anders over te denken. Ze gooien hem achter slot en grendel. Vier jaar later doet hij vanuit zijn cel een boekje open over leden van de Marokkaanse elite die hand-en-spandiensten voor hem zouden hebben verleend. Saillant detail is dat sommigen lid zijn van een van de coalitiepartijen in de huidige regering.
Dat een Malinese crimineel zich een weg wist vrij te kopen in de hoogste kringen is voor sommige kritische Marokkanen het ultieme bewijs dat hun land corrupt is. Maar het is ook waar dat ondanks deze vermeende omkooppraktijken degodfatheralsnog werd gearresteerd. Daar komt bij dat Rabat een klopjacht is begonnen tegen de vermeende criminelen in maatpak. En het zijn niet de minsten: een parlementslid dat bulkt van het geld, en een machtige bestuurder uit Casablanca die ook voorzitter is van een van de succesvolste voetbalclubs. Maar als het klopt wat de gangster uit de Sahel zegt, dan is de onderwereld dus helemaal doorgedrongen tot de hoogste echelons.
Marokkanen kunnen in deze affaire ook een hoopvolle boodschap zien: onderzoeksjournalisten publiceren explosief materiaal en Marokko lijkt vervolgens aan een zelfreinigend proces te zijn begonnen.