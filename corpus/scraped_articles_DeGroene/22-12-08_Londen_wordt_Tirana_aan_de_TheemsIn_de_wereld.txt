Londen wordt Tirana aan de Theems In de wereld

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
8 december 2022
Londen- De 110e verjaardag van de Albanese onafhankelijkheid is onlangs luidruchtig gevierd. Toeterend en wapperend met rode adelaarsvlaggen reden honderden Albanezen met Audi's, Porsches en Alfa Romeo's door het Londense centrum, waar de politie zich genoodzaakt zag wegen, pleinen en bruggen af te zetten. Albanese vrouwen dansten in traditionele kledij. Vuurwerk kleurde de sterrenhemel boven de Britse hoofdstad, die in de Engelse pers werd omgedoopt tot Tirana aan de Theems.
Niemand weet precies hoeveel Albanezen er in het Verenigd Koninkrijk wonen, maar naar schatting zijn het er 150.000. En het aantal groeit. Dit jaar zijn er al 12.000 Albanezen, in de meeste gevallen jongemannen, in kleine boten naar Engeland gevaren. Daarmee zijn ze de grootste groep Kanaal-migranten. In 2018 waren nog slechts zestien inwoners uit Europa's armste land op deze clandestiene wijze gearriveerd. Aan de Franse zijde van het water strijden ze met de Koerden om de heerschappij van de mensensmokkelindustrie.
Bij de aanvraag voor een verblijfsvergunning probeerden Albanezen en andere asielzoekers te profiteren van de wetgeving tegen moderne slavernij die Theresa May als premier had ingevoerd. Door zich voor te doen als slachtoffer van mensensmokkel konden ze een asielstatus krijgen, een inmiddels gedichte maas in de wet. Nu werkt de regering aan wetgeving om kansloze Albanezen versneld uit te zetten.
Voorheen was ItaliÃ« de droombestemming voor Albanezen, iets waar een kleine dertig jaar geleden de filmLamericavan getuigde. Tegenwoordig is dat Engeland, waar de taal gemakkelijk is, geen identiteitsplicht bestaat en werk volop voorhanden is. In Londen demonstreerden onlangs duizenden Albanezen omdat ze zich door de minister van Binnenlandse Zaken voelden gecriminaliseerd. Een klein deel van de Albanezen komt in de drugscriminaliteit terecht, wat ook het geval is in andere landen, waaronder Nederland.
Geschat wordt dat een op de vijftig Albanezen van onder de veertig op de Britse eilanden woont. Dat levert in eigen land een arbeidstekort op, en problemen bij het samenstellen van voetbalelftallen. In het VK zijn ze vanwege hun werklust populair bij werkgevers. De inkomsten zijn goed.The Daily Mailkwam onlangs met een reportage uit het Albanese bergdorp Muzhak waar iedereen wel een familielid in Engeland heeft. Er verrijzen daar prachtige huizen, van geld dat in harde ponden is verdiend.