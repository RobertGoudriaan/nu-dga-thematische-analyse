De Mijnstreek

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
16 november 2023
Dank voor het informatieve en gevarieerde nummer over ongelijkheid, onmisbare beroepen en'working class heroes'.Klasse! Het kwam mede tot stand onder redactie van mijn stad/buurtgenoot Ron Meyer. Het moest dus ook wel gaan over de voormalige Oude Mijnstreek, Heerlen en omgeving, tegenwoordig Parkstad geheten. Het viel me op dat als het over de geschiedenis ging steevast werd verwezen naarHet geluk van Limburgvan Marcia Luyten.
De uit de Mijnstreek afkomstige journaliste kreeg voor haar boek in 2016 de Brusseprijs, de prijs voor het beste Nederlandstalige journalistieke boek. Het probleem van de jury was dat zij inhoudelijk niet deskundig genoeg was om de juistheid van het 'grote verhaal' te beoordelen. Daar komt bij dat Luyten een beperkte bronvermelding heeft, waardoor controle van haar beweringen moeilijk is.
Het Nederlands Mijnmuseum werd onlangs van zijn dwaling overtuigd en is bezig de expositie aan te passen. En dan zie ik plotseling dat uw gerenommeerde blad ook voortdurend Luytens boek aanhaalt als het om de Mijnstreekgeschiedenis gaat. Vanwege de beperkte ruimte zal ik er slechts één onjuiste bewering uitlichten: het begrip'social engineering',dat Meyer uit haar boek overneemt. De term betekent ten eerste niet wat Luyten ermee wil aanduiden, namelijk dat er een vooropgezet samenwerkingsplan was tussen kerk, kapitaal en overheid om de regio 'katholiek' te vormen, o.a. door woningbouw. Ten tweede was zo'n plan er niet. Ten derde bouwden de katholieke woningbouwverenigingen tot 1950 weliswaar zo'n tienduizend arbeiderswoningen, maar mijnondernemingen en sociaal-democratische en protestants-christelijk woningbouwverenigingen hadden er samen ook zo'n 7500. In hun huizen woonden (veel) niet-katholieken.Het geluk van Limburgis een roman. Het gebruiken als geschiedenisboek is een historische fout.
MARCEL J.M. PUT,historicus