Drank en plezier

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
14 september 2023
OPERA Aufstieg und Fall der Stadt...
Een mens, en ook een kunstwerk, kan op een ongelukkig moment ter wereld komen. Zoals in 1930 in LeipzigAufstieg und Fall der Stadt Mahagonnyvan dichter Bertolt Brecht en componist Kurt Weill. Het was hun tweede samenwerkingsproject naDie Dreigroschenoperuit 1928, die nog altijd een groot succes is. Maar in 1930 bijMahagonnyvoelde het publiek zich geschoffeerd door het rauwe verhaal vol boeven en sekswerkers. Jonge nationaal-socialisten organiseerden rellen tegen deze bolsjewistische propaganda. Drie jaar later moesten Brecht en Weill Duitsland ontvluchten. De anti-operaMahagonnywerd nog maar zelden gespeeld.
Ten onrechte, vindt De Nationale Opera, het is helemaal geen anti-opera, maar een nieuwe, volwaardige vorm van opera, zij het nog altijd pijnlijk en schokkend. Samen met Pierre Audi, intussen directeur van het Festival d'Art Lirique d'Aix-en-Provence, vroegen ze in 2019 als regisseur Ivo van Hove, misschien juist omdat hij weinig affiniteit heeft met het linkse werk van Brecht. Deze voorstelling zou al in 2020 in Amsterdam te zien zijn geweest als corona geen roet in het eten had gegooid. Nu wordtMahagonnytoch gespeeld en veel mensen vinden dat de opera in de tussentijd alleen maar actueler is geworden als aanklacht tegen het onbeperkte consumeren. Zelfs van een ramp lijken we immers niets te leren.
Het verhaal vanMahagonnyis eigenlijk heel simpel. Drie voortvluchtige boeven stranden in een Amerikaanse woestijn en beginnen daar een stad, Mahagonny, waar de arbeiders uit Alaska drank, plezier en meisjes kunnen vinden, als ze maar betalen. Dat geldt ook voor Jimmy Mahoney (Nikolai Schukoff) die zijn zinnen zet op Jenny Hill (de ravissante Amerikaanse sopraan Lauren Michelle). Het lijkt tussen hen even op iets als liefde, maar door het geld of het ontbreken daarvan worden ze ruw uit elkaar gedreven.
Het lijkt een ultieme kritiek op het ongebreidelde kapitalisme, maar het gaat toch om individuele mensen die zich doodvreten, doodvechten, mechanische seks verkiezen en al hun geld aan zuipen spenderen. Het systeem daarachter zag ik niet zo. Ik vond de muziek van Weill eigenlijk niet gemeen, niet pesterig genoeg klinken, de beroemde songs werden te mooi gezongen, het orkest speelde misschien net iets te rustig onder dirigent Markus Stenz. Het koor stond zelden zo statisch en stijf te zingen. Van Hove wilde vooral leegheid en kunstmatigheid laten zien. Hij is daar misschien wat al te goed in geslaagd. Afgezien van Jenny bleef het voor mij te veel op een afstand.
Max Arian
Aufstieg und Fall der Stadt Mahagonny,
t/m 27 september in Nationale Opera & Ballet, Amsterdamhttps://operaballet.nl
Cl√§rchen & Matthias Baus / De Nationale Opera | Aufstieg und Fall der Stadt Mahagonny door De Nederlandse Opera