Een hartslag tussen de benen Kunst Anohni

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
15 juni 2023
Muzikant, kunstenaar enassociate artistvan het Holland Festival Anohni richtte in Amsterdam een schuilplaats in voor mensen die worden vervolgd vanwege hun gender of geaardheid.
'Het is de heilige plichtvan de journalistiek om de levens van zo veel mogelijk transgender mensen in gevaar te brengen', kopte de satirische nieuwssiteThe Oniononlangs. Het bijbehorende artikel persifleerde artikelen zoals die steeds vaker inThe New York Timesmaar ook in Nederlandse kranten verschijnen, waarin transfobie en heteropaniek worden vermomd als bezorgde onderzoeksjournalistiek.The Onionschreef: 'We moeten ons vitriool camoufleren door een kritische journalistieke houding en we moeten kunnen fixeren op de geslachtsdelen. (...) Het druist in tegen de vrijheid van meningsuiting om ons ervan te weerhouden te mogen fixeren op de geslachtsdelen.'
In Huis Willet-Holthuysen in Amsterdam heeft Anohni een schuilplaats ingericht voor iedereen die wordt vervolgd vanwege zijn gender of geaardheid. Muzikant, beeldend kunstenaar en theaterregisseur Anohni, in 1971 geboren in Engeland en werkzaam en wonend in Amerika, is dit jaarassociate artistvan het Holland Festival. In 1995 richtte ze de performancegroep The Johnsons op, waarmee ze optrad met symfonieorkesten in operahuizen over de hele wereld, zoals het Sydney Opera House, het Royal Opera House in Londen, het Teatro Real in Madrid en Carnegie Hall in New York.
In de jaren zeventig woonde Anohni in de Gerrit van der Veenstraat in Amsterdam. Pas later ontdekte ze dat deze straat in de Tweede Wereldoorlog de Euterpestraat heette en dat hier het hoofdkwartier van de Duitse Sicherheitsdienst (SD) was gevestigd. Vanaf 1942 zat in dezelfde straat ook de Zentralstelle für jüdische Auswanderung, die de deportatie van joden uit Nederland organiseerde. Veel verzetsmensen en joodse Amsterdammers werden naar het gebouw gebracht en daar gemarteld of op transport gesteld naar concentratiekampen. De geallieerden bombardeerden het SD-hoofdkwartier waarbij burgerhuizen in brand vlogen. 'Naar de Euterpestraat gaan' werd een dreigement en na de oorlog werd de besmette straatnaam veranderd in die van verzetsheld Gerrit van der Veen.
Anohni heeft in de collectie van het Amsterdam Museum het oude naambordje van de Euterpestraat gevonden, dat ze heeft uitgestald in de herenkamer van Huis Willet-Holthuysen. Het herenhuis is door de laatste bewoners Louisa Holthuysen en Abraham Willet in de negentiende eeuw ingericht in de nostalgische Louis XVI-stijl, wat in die tijd als retro gold. Doordat Louisa het huis liet portretteren weten we hoe de inrichting eruitzag. We weten dat er een kat bij de haard lag en dat ze twaalf honden had voor wie ze treintickets kocht wanneer ze met vakantie ging. Bij haar dood schonk Louisa het huis en haar kunstcollectie aan de gemeente Amsterdam. Nu ligt er een robotkat bij de haard die zachtjes spint.
Het is Anohni's bedoeling om nieuw leven in het grachtenpand te ademen. In de gemeubileerde salons heeft zij kunstwerken verstopt alseaster eggs:foto's van haar vriend in een korset in Abrahams antiekkamer, een foto van Amanda Lepore, 's werelds bekendste trans vrouw en moeder van de New Yorkse clubscene, op de eettafel. De plexiglazen plaat die de bezoekers normaal op afstand houdt is weggehaald en de stoelen zijn ondersteboven opgesteld als een buiging naar Amanda. In de slaapkamer van het kinderloze echtpaar Willet-Holthuysen heeft Anohni papieren op de vloer gestrooid alsof er een kind op de grond heeft zitten spelen. Pagina's uit haar dagboek met potloodteksten in hoofdletters:'Choose hope said the pig.' 'Clear water for sale.' 'Escape for sale.' 'Look on the bright side said the gallows.' 'The way you feel is not the final indication of what's really happening.'Want wat is echter: het geweld tegen trans personen of de angst van mensen die zich door trans personen bedreigd voelen?
Deze interventies in het interieurzijn een opmaat naar de schuilplaats die Anohni boven heeft ingericht. Deze schuilplaats, of liever het heiligdom, mag alleen zonder schoenen worden betreden. Hier brengt Anohni een eerbetoon aan haar overleden samenwerkingspartner en muze Dr. Julia Yasuda (1943-2018), een interseksuele wiskundige uit Japan. Anohni leerde Julia kennen in Amerika en ontdekte pas later dat Julia haar gouden jaren had beleefd in Tokio, waar zij in de jaren tachtig getrouwd was met Erika Yasuda (1945/6-1986). Erika legde als schrijfster, fotografe en actrice hun relatie vast, waarbij ze actrice Mako Midori als stand-in voor zichzelf castte. Anohni voegt hier haar eigen foto's, gezeefdrukte stoffen, surrealistische objecten en schilderkunst aan toe als weerspiegeling van verlichte vrouwelijkheid.
Ik betreed het heiligdom op mijn sokken. In de eerste kamer verduisteren gigantische behangrollen vol kogelgaten de ramen. Het papier verbergt de bewoners, zorgt voor een veilige plek in een stad die verbonden is met de geschiedenis van deportatie. Zonlicht valt door de schietgaten naar binnen als laserstralen. Omgekeerd werkt het ook: 's avonds mogen de lampen niet aan, licht dat naar buiten glipt zal de bewoners verraden. Want dat is vervolging: ook in je eigen huis niet veilig zijn. Op de marmeren schouw is een foto geplaatst van een androgyn gezicht dat verdrinkt in bloed.
Als hoeder van Julia's en Erika's artistieke nalatenschap selecteerde Anohni foto's uit hun persoonlijke archief: huiselijke taferelen van twee vrouwen aan de eettafel, Julia in een klassieke smoking. Het is Mako en niet Erika die aan tafel zit met Julia, achter haar staat in het trapgat en haar vasthoudt in een omhelzing. Aan de wand tegenover het verduisteringspapier hangt een kindertekening van Anohni, een zelfportret als klein meisje.
Er wordt mij vaak gevraagd wanneer ik wist dat ik non-binair was. In 2011 schreef ik een gedicht waarin ik mezelf een monster noemde waarmee iets mis was onder de huid. Een jaar later schreef ik een ander gedicht waarin ik me afvroeg of jongens me nog zouden zoenen als ik een klein bottig jongetje zonder borsten bleek te zijn. Maar iets echt ten diepste weten is er taal aan geven. Die kindertekening van Anohni waarin ze het meisje dat ze was vastlegde, hoe diep ging dat weten? Kun je zulke tekeningen later gebruiken als bewijs, zoals ik mijn gedichten soms gebruik als bewijs? Bewijs heb je nodig als mensen steeds opnieuw om dat bewijs vragen, wanneer je moet bewijzen dat je altijd al zo was, omdat je anders geen compassie verdient.
In de tweede zaalvan het heiligdom wordt een homevideo geprojecteerd van een fotoshoot die Anohni en Julia samen deden in 1997. Als een bruid in wit tule ligt Anohni in Julia's armen.
De film wordt geprojecteerd door een glasplaat waarop Anohni haar haren heeft geplakt, streng voor streng uitgetrokken en bewaard. Er wappert een sluier langs de muur waarop Anohni weer is afgebeeld als klein meisje. Je mag hier op het witte tapijt liggen, dus ik ga op het tapijt liggen. Een schuilplaats midden in een grachtenpand in de stad. In de zon van 1997 lacht Julia, hoogblond en naakt. Pas tijdens de derde herhaling zie ik dat ze een pistool op ons richt.
De bovenaardse zangstem van Anohni galmt door de zaal. Haar performancegroep The Johnsons is vernoemd naar trans vrouw en activiste Marsha P. Johnson, veteraan van de Stonewall-rellen en omgekomen onder verdachte omstandigheden. In de tentoonstelling hangt een krantenbericht gewijd aan Johnsons zelfmoord die misschien geen zelfmoord was, met de sensationele kop'Death of a Dragqueen'.AldusThe Onion:'Voor meer bewijs van onze aloude journalistieke toewijding om levens in gevaar te brengen, zie onze eerdere berichtgeving over homo's, immigranten, zwarte mensen en vrouwen. We weten waar we voor staan en we dromen trots van geslachtsdelen. (...) Uit onderzoek blijkt dat transgenders ruim vier keer meer kans hebben dan cisgenders om slachtoffer te worden van een geweldsmisdrijf. We groeten onze collega's in de media die onvermoeibaar werken om dat aantal nog hoger te maken.'
En ik denk aan Juno Roche, trans schrijver en activist die in haar boekQueer Sexjuist opent met een verhandeling over haar geslachtsdelen. 'Ik heb altijd geloofd dat als ik een vulva tussen mijn benen zou hebben in plaats van een misplaatste penis, ik seks zou begrijpen op een manier die volkomen natuurlijk en vrij aanvoelde.' In dit ontroerende boek onderzoekt Roche waarom ze seks ondanks haar nieuwe vagina nog steeds zo'n groot mysterie vindt. Samen met boegbeelden uit de trans en non-binaire gemeenschap definieert Roche seks en verlangen opnieuw tot ze beseft dat ze eigenlijk droomt van iets groters: liefde, gesymboliseerd door een hartslag tussen haar benen.
She Who Saw Beautiful Thingsis een fragiele ode aan die grootste liefde. De eerste zaal verwijst naar geweld. De tweede zaal is een speelse weergave van de intimiteit tussen Julia Yasuda en Anohni. De derde zaal vormt een altaar voor de liefde van Erika en Julia. Hier hangen trouwfoto's en portretten van het blote, in elkaar verstrengelde paar, van Julia en Mako Midori als Erika. Julia en Erika geloofden in een vorm van reïncarnatie die de grenzen van tijd overschreed. Eigenlijk hoopten ze dat ze terug zouden komen als katten, als hun eigen katten. Ze wilden elkaars huisdieren zijn. Tussen de foto's wapperen handbeschilderde zijden sluiers die je mag aanraken. Of liever, de sluiers mogen jou aanraken. Liefde als tegengif tegen geweld en vervolging.
Enorme behangrollen vol kogelgaten verduisteren de ramen, zorgen voor een veilige plek