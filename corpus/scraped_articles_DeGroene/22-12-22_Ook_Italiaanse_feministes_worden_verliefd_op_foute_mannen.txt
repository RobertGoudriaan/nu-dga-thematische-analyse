Ook Italiaanse feministes worden verliefd op foute mannen

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
22 december 2022
Rome -'Hoe kan het dat wij moderne vrouwen, inmiddels economisch in staat om zelfstandig te leven, nog altijd verliefd worden op gewelddadige mannen, hun emotionele en fysieke mishandelingen jarenlang ondergaan en blijven ontkennen, vaak tot het te laat is?' vraagt een lezeres van de linkse Italiaanse krantla Repubblicain de brievenrubriek aan het feministische boegbeeld Natalia Aspesi. 'Is het echt zo moeilijk, vraag ik me af, om anno 2022 te begrijpen met wie we van doen hebben voor we hem onze huisdeursleutels overhandigen?'
De 93-jarige Aspesi, die een eeuw feministische strijd actief heeft meebeleefd, geeft de lezeres gelijk: 'Inderdaad, hoe is het in godsnaam mogelijk dat je het niet op tijd ziet, met de hele femicide-checklist die vandaag in Italië toch overal voorhanden is, onder andere ook op de site van deze krant. Een misdadige man die je leven tot een hel gaat maken kun je al doorzien bij het eerste charmante etentje dat hij natuurlijk betaalt met nog een roos toe. En toch blíjft het maar gebeuren, anno 2022, vrouwen die zich de uitverkorene voelen omdat iemand ze isoleert van hun sociale leven, familie, werk, totdat hij je helemaal voor zichzelf heeft, tot in het graf.Benedette ragazze(Gezegende meisjes), wordt toch eens wakker verdorie! Kijk toch eens goed wie je voor je neus hebt.'
Natuurlijk zou ditvictim blamingzijn, ware het niet dat Italië al jaren voor ligt op Nederland wat betreft de benoeming, erkenning en aanpak van het femicide-probleem. In Italië worden al jarenlang regerinsgcampagnes gevoerd, posters met de foto's van de vrouwen die het overkwam hangen overal, media besteden er grote aandacht aan, al jarenlang worden demonstraties gehouden met rode vrouwenpumps en rammelende sleutelbossen als castagnettes in de hand. Dat is een specifiek macaber effect, die sleutelbossen die in de lucht worden gehouden en waarmee dreigend wordt gerammeld: de misdadiger zit bij je thuis! Hij heeft de huisdeursleutels! Pas op!
Ook in Italië is het probleem nog niet opgelost, zoals nergens ter wereld. Verbazing wekt het feit dat defemicidio,ofwel de vrouwenmoord als categorie (door afgewezen echtgenoten of partners), op dit moment in Nederland erger is dan in zuidelijke macholanden zoals Italië, Spanje of Frankrijk. Iedere acht dagen wordt er een vrouw in Nederland vermoord door een onweerstaanbare man met een roos tussen zijn tanden en een mes achter de rug.