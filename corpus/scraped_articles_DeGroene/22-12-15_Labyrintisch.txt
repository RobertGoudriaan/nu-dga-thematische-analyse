Labyrintisch

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
15 december 2022
FILM Mulholland Drive
In de recente verkiezing van de beste film aller tijden van het Britse filmbladSight and Soundkomt David Lynch'sMulholland Drive(2001) binnen op de achtste plaats, vlak na deusual uspectsen na de controversiële, nieuwe nummer 1Jeanne Dielman(1975) van de Belgische regisseur Chantal Akerman. De lijst is interessant, omdat ze aantoont dat bepaalde films hun tijd vooruit kunnen zijn en daardoor tijdloos worden. Zo schrijftSight and Sounddat 'het onredelijke, ontwijkende karakter vanMulholland Drive,het verwoede omarmen van onzekerheid en onbepaaldheid, nu meer tot ons spreekt dan twintig jaar geleden'.
Mijn favoriete Lynch blijftBlue Velvet(1986) dat ik voor het eerst onder bevreemdende omstandigheden zag - in een bioscoop in Johannesburg die zo in zijn surrealistische universum paste, compleet met fluwelen gordijn, een terugkerend element in het verhaal. En toch, nuMulholland Driveweer in de bioscoop draait in een gloednieuwe restauratie kun je inderdaad niet om de dwingende kwaliteit van het werk heen, een kristallisatie van wat ons thans bezighoudt.
Nog een frase inSight and Soundvalt op:'the film's unironic payload of wrenching heartbreak'Misschien is Lynch's grote kracht inderdaad hoe hij erin slaagt met zulke vréémde films een toon van ernst en authenticiteit vast te houden, van echt gevoelde emoties. Het blijft onmogelijk om zijn werk met zoiets als kritische distantie te bekijken. Zijn films raken je in het hart,
spreken direct tot je, dwingen je ze te ervaren binnen de context van je eigen bestaan; ze flippen de werkelijkheid, jouw werkelijkheid, niet één keer, maar constant zodat je met zijn personages zélf compleet verloren bent in het narratief van je eigen leven. Bij Lynch staar je door een prisma heen dat beelden oplevert waarvan we zo graag willen dat ze 'normaal' zijn maar dat bij lange na niet zijn. Het is de cinema van het optisch labyrintische.
Mulholland Drivevertelt het verhaal van de pas in Hollywood gearriveerde actrice Betty Elms (Naomi Watts), die verliefd wordt op een mysterieuze vrouw, gespeeld door Laura Harring, die na een auto-ongeluk kampt met geheugenverlies. Meer valt er niet te vertellen. De rest is dat labyrint. Dromen. Nachtmerries. Dubbele personages, dubbele werkelijkheden. De grote criticus wijlen Roger Ebert vatte het het best samen: 'Er is geen verduidelijking. Misschien is er niet eens een mysterie.' Dit sluit aan bij Lynch die volhoudt datMulholland Driveeen gewoon, te volgen verhaal vertelt.
In elk geval reflecteert het verdriet van Betty, die droomt van een glanzende carrière, onze obsessie metcelebrityen plastic schoonheid. De kern is de teloorgang van menselijk gevoel in tijden van onwezenlijke waanzin. De surrealistische cinema als een rationele manier om naar de wereld te kijken - momenteel is dit de enige optie.
Gawie Keyser
Te zien vanaf 22 december