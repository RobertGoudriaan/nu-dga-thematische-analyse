Lompheid

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
25 juli 2024
HIPHOP The Death of Slim Shady
De laatste tien, vijftien jaar schreven critici weleens dat Eminem voorbij wordt gestreefd door nieuwe artiesten. Maar degene met wie de rapper uit Detroit het meest worstelt, is zonder twijfel zijn jongere zelf. Sinds hij in 1999 doorbrak, heeft Eminem hoorbaar moeite met zijn formidabele eerste albums, met drugsverslavingen, met alle roem, met kritiek van collega's - en zijn muziek is de afgelopen jaren een vrij direct verslag van die worstelingen.
Zijn innerlijke strijd vormt de rode draad van zijn twaalfde album,The Death of Slim Shady. De titel verwijst naar het roekeloze, vloekende en soms speelse alter ego waar Eminem veel van zijn vroegste werk aan ophing: Slim Shady. De kernvraag: komt Shady anno 2024 nog weg met de lompheid van weleer?
Het valt te horen dat dit onderwerp de inmiddels 51-jarige rapper aan het hart gaat. Technisch gezien isThe Death of Slim Shadyhet beste werk dat hij in tijden maakte: Eminem rapt gedreven, zonder de gekke stemmetjes of de hogesnelheidsuitspattingen van de laatste jaren. En ook hier toont hij, ondersteund door eenvoudige eigen producties, een kwaliteit waarmee hij zich altijd al heeft onderscheiden van de rest: het gemak waarmee hij het persoonlijke met het groteske kan verbinden. Zo vertelt hij op het emotioneleTemporaryhoe zijn dochter moet leven wanneer hij overlijdt. Vlak daarvoor onderstreept hij opFueljuist vol bravoure en alliteratie dat hij nog altijd heel goed kan rappen:'Got the most content on the continent/ And constant compliments give me confidence.'
Het blijft bijzonder hoe de rapper uit Detroit zulke toonsoorten combineert. En toch kleeft er iets heel ongemakkelijks aan dit album: via zijn alter ego Slim Shady rapt Eminem voortdurend tamelijk smakeloze, zelfs verwerpelijke dingen.
'Still thirsty for controversy',stelt de zelfverklaarderap godop een van de eerste nummers. Vervolgens rapt hij meermaals spottend over de lhbtq-gemeenschap, over Gen Z, over kleine mensen, overwokeen over #MeToo-slachtoffers, over homoseksualiteit. Er duiken transfobe zinnen op, er wordtgefatshamed.
Over sommige van deze onderwerpen rapte hij al eerder, maar nooit zo plat en weinig verhalend als nu. Alle humor van voorheen is weggevloeid. En ditmaal rapt hij, zogenaamd duellerend met zijn duivelse alter ego, telkens achter zijn sneren aan:mag ik dit nog wel zeggen?Het woord 'cancellen' valt vaak.
Over politieke correctheid valt genoeg interessants te zeggen, en over een mentale tweespalt ook, alleen Eminem houdt het bij getier dat bedoeld is om te shockeren. De subtekst: mensen zijn te lichtgeraakt geworden. Maar het probleem is niet dat dingen die hij rapt niet meermogen:Eminem heeft al 25 jaar een gigantisch publiek. Het probleem is dat deze conceptplaat inhoudelijk uiteindelijk bijzonder oninteressant en zelfs akelig wordt.
Eminem zal nietgecanceldworden. Maar al zijn gedrevenheid ten spijt verandert hij steeds sterker in een boze man die in complete vrijheid roept dat hij dingen niet langer mag zeggen, om te overstemmen dat hij eigenlijk niks meer te zeggen heeft.
Thomas Heerma van Voss
Eminem -The Death of Slim Shady (Coup de gr√¢ce)