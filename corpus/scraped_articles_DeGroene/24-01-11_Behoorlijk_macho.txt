Behoorlijk macho

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
11 januari 2024
InDe Groenevan 7 december schrijft Joost de Vries een mooi stuk over de romanV13van Emmanuel Carrère, gebaseerd op diens krantenverslagen van de rechtszittingen over de aanslag op de Bataclan in Parijs. De Vries begint zijn stuk echter met Annie Ernaux, die samen met Carrère de bestverkochte schrijver van Frankrijk is. Het is appels met peren vergelijken, net als Anjet Daanje met Leon de Winter, maar de conclusie luidt dat Ernaux net als de personages van Carrère pijn heeft overwonnen, hetgeen 'behoorlijk macho' is.
Dit zette mij aan het denken. Is pijn overwinnen behoorlijk macho? Dan kunnen vrouwen er wat van. Tegen de wil van hun ouders in hun eigen weg gaan, aanrandingen en verkrachting, abortus en geboortes ondergaan, door hun man mishandeld worden, er zonder noemenswaardig inkomen alleen voor staan met een paar kleine kinderen, en toch overal bovenop komen. Allemaal behoorlijk macho.
Ik liep mijn vele vriendinnen eens langs: macho. En dat in een nummer waarin ook Élisabeth Badinter en haar oudere vriendin Simone de Beauvoir aan de orde komen, onder de titel 'De vrouw als afgeleide'. In de hoofden van sommige mannen schiet het nog niet erg op met het idee dat vrouwen autonome wezens zijn, net als zij zelf en ieder ander, en geen mannelijke typeringen behoeven.
M. DE KONING GANS,Laren
U kunt uw
ingezonden
brief van maximaal 400 woorden sturen naargroene@groene.nl