Jonge garde Piramides van sokken

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
6 februari 2025
InOne Meter Underpresenteren Inge Meijer en Stéphanie Saadé kunst over het moederschap. Een meter verschil tussen hen en hun kinderen.
In het grote amfitheater van het Muséum national d'histoire naturelle, een collegezaal in de Jardin des Plantes in Parijs waarin tweehonderd jaar eerder Georges Cuvier zijn ideeen deelde over de minderwaardigheid van de lichaamsbouw van Afrikanen ten opzichte van Europeanen, gaf Julia Kristeva in 2005 de lezingLa passion maternelle.Het was de filosofe en psychoanalytica opgevallen dat er in onze samenleving amper werd gesproken over het moederschap. 150 jaar na de geboorte van Freud waren de moederliefde en de complexiteit rond de drang of roeping moeder te worden, nog steeds geen onderwerp van onderzoek of debat. 'Dat is een wreed gemis voor het moederschap vandaag de dag', zo besloot Kristeva.
Inmiddels is er in de kunstwereld sinds een jaar of tien langzaam ruimte voor kunst over het moederschap, al dan niet gemaakt door kunstenaars die zelf ook moeder zijn. Toen Inge Meijer (Nederland, 1986) zichzelf onlangs voorstelde aan Stéphanie Saadé (Libanon, 1983) deed ze dat door te vertellen dat ze een werk van Saadé bezat en dat ze moeder was van Zevrah.'Her introduction immediately brought us to an intimacy',schrijft Saadé in de toelichting bij de tentoonstelling die ze nu samen met Meijer heeft in galerie Akinci in Amsterdam. Beide kunstenaars zijn immers moeder van kleine kinderen.
One Meter Underheet hun presentatie, de titel verwijst naar het verschil in perspectief tussen dat van de kunstenaars en dat van hun kinderen. Prominent in de tentoonstellingsruimte staatBlow Softly:een ronde hut gemaakt van wilgentenen, volwassenen moeten bukken om binnen te komen. Binnenin staat een beeldscherm waarop een film is te zien. Twee boomstronken dienen als krukjes. Meijer voltooide haar residentie aan de Rijksakademie in 2017. Ze werd in 2019 internationaal bekend met haar boekThe Plant Collectionwaarvoor ze onderzoek had gedaan naar de planten die tussen 1945 en 1983 in Stedelijk Museum Amsterdam bij de kunstwerken hadden gestaan, als onderdeel van de collectie. Inmiddels deed ze een soortgelijk onderzoek naar de planten in het MoMA in New York, tekeningen daarvan hangen nu aan de muur in Akinci.
Als je de planten als levende wezens ziet die reageerden op de kunst, kun je de installatieBlow Softlyals een voortzetting van dat werk zien. Op de video treedt een koor op in een koeienstal, de koeien zijn publiek. Op de aftiteling bedankt Meijer de koeien en hun kalveren eerst stuk voor stuk bij naam, daarna pas volgen de koorleden. Het doet denken aan het werk van Janis Rafa die in 2021 een stal vol kippen trakteerde op een muziekstuk. Maar terwijl de kippen angstig werden bij het tromgeroffel, lijken de koeien van Meijer het wel prettig te vinden, de menselijke stemmen.
Saadé studeerde na de kunstacademie in Parijs aan de Jan van Eyck Academie in Maastricht, en heeft daarna nog meerdere keren in Nederlandse instellingen geëxposeerd. Al voordat ze moeder werd, gebruikte ze het kinderperspectief als een bitterzoete herinnering aan het opgroeien tijdens de Libanese burgeroorlog. Na de explosie in de haven van Beiroet in 2020 streek Saadé neer in Parijs.
Saadé's werken zijn vooral gemaakt op papier en uit alledaagse voorwerpen die horen bij een leven met kinderen. Zo maakte ze piramides van sokken van groot naar klein. Ook vereeuwigde ze de coördinaten van zichzelf, haar ouders, haar broer en haar dochter in parelmoer op een schaakbord dat al lang in haar familie is - alleen die van haarzelf en die van haar dochter zijn hetzelfde. Ook op gekleurde speelblokken voegde ze dezelfde coördinaten toe, maar uitgestrooid over de vloer van de galerie is er van die plaatsbepaling weinig over. Indrukwekkend zijn de 3600 seconden die Saadé stuk voor stuk met de hand heeft uitgeschreven en die een halve cirkel vormen. Een half uur geduld. Het is een ode aan het leren schrijven, tellen en klokkijken. En aan de kinderwereld waarin tijd een andere betekenis heeft dan in de wereld daarbuiten.
Inge Meijer & Stéphanie Saadé,One Meter Under,t/m 15 februari in Akinci in Amsterdam
Een ode aan de kinderwereld waarin tijd een andere betekenis heeft
Peter Tijhuis | Inge Meijer & Stéphanie Saadé, One Meter Under in galerie Akinci, Amsterdam