Van binnen naar buiten terug naar binnen, een korte re-integratie

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
14 april 2022
Daar stond ik buiten met een briefje, mocht ik iets vergeten. Op weg naar een sollicitatiegesprek; als ik dit maar als ik dat maar...
De werkgever bezocht, koffiegedronken, een sollicitatie en ja, daar stond ik weer. Was het acht uur of dertig minuten? Niks gegeten, geen honger en geen behoefte om me smaken te herinneren. Wat je niet proeft, daar kun je niet naar verlangen.
Terug in mijn cel met de nicotinewanden, het kapotte zeil, de koude douche en de luxe plastic stoel waar ik de hele dag op zit. Ik kon me het niet herinneren en dacht: staan m'n hersens in een ruststand of is het buiten zo veranderd? Een vreemd gevoel dat ik buiten was en toch gevangene. Ik mocht niemand zien of bezoeken. Daarna quarantaine, normaal drie, maar toch zeven dagen. Een regel die niet geldt voor de directeur en al het personeel in de penitentiaire inrichting, alleen voor de gedetineerden. Deze vipbehandeling, zo bezorgd om de gedetineerden, is dit verkapt communisme? Wat wel mag is verplicht je mond houden, klaar!
Mijn gedachten zijn nu veel beter geworden, ook mijn rotte gevoel vanbinnen is weg. Dus straks buiten wordt het makkelijker, geen emotie, geen zorgen om een ander, alleen 's morgens herinnerd worden aan hierbinnen, mijn registratienummer zien en dan terugdenken aan alles en iedereen. Dan weet ik vanbinnen hoe ik mensen buiten behandel, wie goed waren tienmaal zo goed. De slechten honderd keer zo slecht, hierbinnen wordt dat duidelijker dan buiten. Ze komen via mijn hart naar binnen en via mijn keel naar buiten. Eerst zorgen voor mijn eerste prioriteit.
Bouw een muur om me heen net als die van de PI. Laat mensen binnen die hier ook van buitenaf interesse toonden. Sluit de rest op in een denkbeeldige cel zoals hierbinnen. Laat ze in die cel genieten van hoe het buiten de PI was. Voor hen zou het goed zijn om te voelen wat het verschil is tussen binnen en buiten.
Ook heb ik mensen om me heen die me hierbinnen het gevoel geven alsof ik buiten ben.
Ik kan me voorstellen dat langgestraften de mensen buiten ook weleens een idee willen geven van wat het is om zeven dagen per week vierentwintig uur per dag in de gaten gehouden te worden, dat er constant op je gelet wordt. En hun ook het gevoel te geven dat voor hen buiten ook de situatie kan ontstaan dat het gaat voelen als binnen.
Vanbuiten kan je niet zien wat een ander voelt of denkt vanbinnen.