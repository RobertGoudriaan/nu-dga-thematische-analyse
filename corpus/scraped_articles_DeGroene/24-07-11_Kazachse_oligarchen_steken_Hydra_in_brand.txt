Kazachse oligarchen steken Hydra in brand

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
11 juli 2024
Athene -'Het laatste dennenbos op Hydra staat in brand. Je weet wel, bij Bisti. Geen zorgen, het is ver van jullie huis.' Alarmerend telefoontje van het Griekse thuisfront op zaterdag 21 juni, terwijl ik in Nederland was. Ooit zijn mijn kinderen opgegroeid op het beeldschone autoloze eilandje Hydra. In de tijd dat er nog bijna niemand kwam, het een vergeten paradijsje was, en toeristen die auto's en vliegvelden wilden het meden als de pest. In de kleine jetset/hippie-kring stond het bekend alsthe secret place to be, omdat de bekende Canadese zanger Leonard Cohen er ooit toefde met zijn Marianne.
We hadden onze eigen ezel Natacha, honden, katten, kippen. De kinderen gingen zo veel mogelijk blootsvoets naar school, konden zwemmen vanaf hun eerste. In die tijd, toen Bisti nog geen Bisti Beach was - zónder parasols, ligstoelen, barretjes, uitbuiters - gingen we er elke zomer minstens één keer een nacht kamperen met een groep vrienden.Skinny dippen, muziek, zingen, dansen. Vuurtjes alleen als het veilig was, de wind goed stond, met twee blussers op wacht.
Decennia later, op vrijdag 20 juni, ligt het Griekse superjacht Persephone voor Bisti. Hydra is een plek geworden voor superrijken en het schip is gehuurd door oligarchen met hun vrinden uit Kazachstan voor een slordige driehonderdduizend euro per week. Die houden een feestje en steken vuurwerk af, ondanks sterke winden, nachtelijke bloedhitte en officieel alarm per sms voor acuut brandgevaar. Er ontstaat brand in het dennenbos, de opvarenden proberen vergeefs te blussen, en de Persephone vaart volgens plan bij het ochtendgloren terug naar Pireus. Een ander motorjacht meldt de brandt aan de kustwacht.
In de havenstad hoeven de Kazachen alleen hun namen te geven, want hun privé-jet wacht op hen. Als de brand wereldnieuws is, vliegen de grootste miljardenboeven van Kazachstan vrolijk terug naar huis. Wel worden alle dertien Griekse bemanningsleden gearresteerd, inclusief de kok. Ze roepen in koor dat ze er niets mee te maken hadden, afgelopen woensdag zijn ze verhoord. Na onderzoek op de plek des onheils, en op het jacht zelf, hebben de Griekse autoriteiten inmiddels aan de Kazachse regering - de beste vrienden van de Persephone-gasten - 'medewerking' gevraagd. Tussen de beide landen is geen uitleveringsverdrag.