Orwell

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
7 maart 2024
Wout van Zaale interviewt op groene.nl Bas Heijne bij het verschijnen van zijn essay als inleiding bij de vertaling van OrwellsNotes on Nationalism. Heijne citeert daarin met afgrijzen Maria Zakharova, een Russische regeringsoﬃcial die heeft gezegd dat Orwells1984niet tegen totalitarisme gericht was, maar juist het einde van het liberalisme voorspelde. Typisch orwelliaansenewspeak,vindt Heijne.
Het lijkt mij eerder dat de uitspraak van Zakharova een halve waarheid is.1984was overduidelijk tegen totalitarisme gericht en het is al even duidelijk dat Orwell weinig op had met liberalisme; hij aﬃcheerde zich tot zijn vroege einde in 1950 steeds als socialist.
Hij was nogal weifelmoedig over de vorm die dat socialisme zou moeten hebben (iets wat Heijne ons in het interview bezweert nooit te zijn omdat het een teken van narcisme zou zijn). Ook over de verhouding tussen individualiteit en inzet voor het landsbelang weifelde Orwell nogal (twijfelen, anders dan weifelen, is een innerlijke tweestrijd, die lijkt bij publicatie niet aan de orde).
In de aanloopnaar de Tweede Wereldoorlog sprak Orwell zich op utilitaristische gronden uit tegen paciﬁsme: de kapitalistische onderdrukking doet minder afbreuk aan genot dan de nazistische (wie bij een verdeelde groep kiezers het subject van dat soort oordelen is blijft in het utilitarisme steeds wat onduidelijk).Tijdensde oorlog pleitte hij voor deelname aan de oorlogsinspanning omdat socialisten daarmee twee vliegen in één klap konden slaan: de oorlog als grote gelijkmaker zou, dacht Orwell, het klassenverschil opheﬀen enen passantzou de tegenstander overwonnen worden.Meteen nade oorlog toonde Orwell zich teleurgesteld in het uitblijven van het 'Britse socialisme' waar hij op gehoopt had. Hij schrijft dan:'We may be heading not for general breakdown but for an epoch as horribly stable as the slave empires of antiquity.'
Het ontbreekt de lagere klassen aan middelen om zich tegen die ontwikkeling te verzetten, schrijft Orwell in oktober 1945 in het socialistische tijdschriftThe Tribune: 'More and more obviously the surface of the earth is being parceled oﬀ into three great empires (...) each ruled, under one disguise or another, by a self-elected oligarchy.'
Niet zonneklaar tot welk handelen deze analyse ons nu uitnodigt.
FRANK POST