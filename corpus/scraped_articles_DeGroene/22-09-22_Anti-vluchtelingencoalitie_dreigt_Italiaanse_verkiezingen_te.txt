Anti-vluchtelingencoalitie dreigt Italiaanse verkiezingen te winnen Aan de grens

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
22 september 2022
Wat gebeurt er als zondag de Italiaanse verkiezingen gewonnen worden door de anti-vluchtelingencoalitie? Vluchtelingen weren is niet gewoon een programmapunt van Giorgia Meloni's 'post'-fascistische Fratelli d'Italia en Lega Nord van Matteo Salvini. Het is het identiteitsbepalende punt voor beide partijen. Belangrijker dan de economische crisis, corruptie, slechte infrastructuren en sociale voorzieningen, de waanzinnige Italiaanse staatsschuld van 2644 miljard (155 procent van het bnp), het coronasteunfonds van Europa waarvan Italië nog 150 miljard moet zien binnen te harken, belangrijker dan dit alles zijni clandestini,de clandestienen, zoals vluchtelingen en gelukszoekers aan deze kant van het politieke spectrum heten.
Dit jaar staken ongeveer 46.000 mensen van de Noord-Afrikaanse kusten over naar Italië. In 2021 waren het er 67.000, in het coronajaar 2020 waren het er 34.000, in 2019, het jaar waarin de Lega-leider Matteo Salvini als minister van Binnenlandse Zaken over het vluchtelingenbeleid ging, was het aantal zeer laag, 11.500. Italië had toen flink de schrik in de benen door de hoge aantallen van 2017 en 2018 (180.000), en zodoende kreeg Salvini de vrije hand in zijn afschrikbeleid. Ook nu is Salvini's grootste droom weer minister van Binnenlandse Zaken worden, om zijn klus van 2019 af te maken: op naar het 'nul-vluchtelingenbeleid' van Australië.'No Way, You Will Not Make Italy Home.'Engels spreekt hij niet echt, maar deze kreet, die rolt soepel van de tong.
Giorgia Meloni, met haar hardcore-fascisme, wil ook naar het nul-vluchtelingenbeleid, maar dan toch liever op háár manier. Haar grote voorbeeld is de Hongaarse premier Viktor Orbán met zijn kilometers prikkeldraad aan de grens met Kroatië en zijn territoriale-innametheorie, die vooral op moslimmigranten slaat. De stunt van Salvini op Lampedusa heeft haar nogal geïrriteerd. Op 4 augustus dreef de leider van Lega op een vissersbootje in een gestreepte zwembroek langs de kusten van het Siciliaanse Lampedusa. De boodschap was: deze schitterende, azuurblauwe wateren zijn bedoeld voor Europese toeristen in zwembroek zoals ik, niet voor de afgeladen boten uit Afrika. Een ludieke actie die de 'soldaat' Giorgia Meloni niet kon waarderen, en sowieso zit ze niet te wachten op Salvini's grote ambities met de vluchtelingen. Want die heeft ze zelf.
Het aantal in 2022 getelde doden en vermisten aan de buitengrenzen van Europa, volgens het Missing Migrants Project (IOM): 1984