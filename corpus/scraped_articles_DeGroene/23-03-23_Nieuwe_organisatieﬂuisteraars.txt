Nieuwe organisatieﬂuisteraars

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
23 maart 2023
Inmiddels pensionado na een professioneel leven in de in- en externe advieswereld heb ik het artikel over de nieuwe organisatieﬂuisteraars inDe Groenevan 9 maart met bijzondere interesse gelezen. Het biedt belangrijke inzichten in de wijzen waarop grote adviesbureaus jonge academici werven, maar hun beloften vaak niet waarmaken. Daar zijn die bureaus uiteraard in de eerste plaats zélf verantwoordelijk voor. Goldenberg/Saris besteden er in hun artikel uitgebreid aandacht aan. Des te opmerkelijker is het dat de grote bureaus nog steeds groot zijn - en dat heeft alles te maken met de rol van opdrachtgevers. Enkele aanvullende observaties.
De mislukking staat soms al onzichtbaar in directiekamers, nog vóór opdrachtgever en consultant iets hebben ondernomen. Veel opdrachtgevers - in het bijzonder generalistische (top) managers - missen de speciﬁeke deskundigheid om de expertise van adviesbureaus echt goed te kunnen beoordelen. Ervaren consultants weten dat en maken er gebruik van. Zij weten waar het uiteindelijk om draait: een overtuigende verbinding tot stand brengen tussen wat zij kunnen - en dat is altijd beperkt - en het probleem van de klant. Eﬀectieve consultants zijn consultants die probleem en oplossing kunnen verwoorden in de taal van de opdrachtgever, maar wel vanuithunperspectief en kader.
Opdrachtgevers proberen meestal wel contact met hun organisatie te houden, maar al dan niet door consultants geleide bijeenkomsten hebben een hoog evangeliegehalte. Als zij al kritische feedback krijgen, wordt die met hulp van de consultants naar het advieskader gekanaliseerd. Het moment van de waarheid is het moment waarop opdrachtgevers de adviezen gaan implementeren. Dan wordt duidelijk of het adviestraject aansluit bij de organisatorische werkelijkheid. Vaak is dat niet zo en komen discrepanties aan het licht die opdrachtgevers, door hun inhoudelijke afhankelijkheid, niet kunnen oplossen. Ze doen dan iets wat mensen op de werkvloer niet snappen: ze gaan verder met het falende bureau óf switchen naar een ander 'gerenommeerd' bureau, waarna zij hetzelfde beleven. Zó blijft de advieswereld in leven.
Dat lukt om nog een andere, pikantere reden: het zijn niet de consultants maar de opdrachtgevers die het falen toedekken. De consultants vertrekken, maar de opdrachtgevers moeten zich op hun managementposities zien te handhaven. Hun geloofwaardigheid en prestige staan op het spel. Ook dat weten ervaren consultants. Ze bezorgen hun klanten statusmunitie door ze op te nemen in hun dure, exclusieve netwerken opdat zij voelen: wij zijn allen lid van'the association for mutual admiration'.
KATJA VERDOORN,Delft
Jan Rothuizen