Binnenzee Rebekka de Wit

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
12 september 2024
Soms weet ik niet goed wat ik op internet moet doen. Ik noem het ook geregeld nog 'het internet'. Naar YouTube gaan, zonder te weten waarvoor, daar komt het meestal op neer.
Interviews met Oprah staan altijd klaar in mijn feed. Ik had ooit - na een relatiebreuk - een naam ingetikt van iemand die ik ergens'you can heal from everything'had horen zeggen, waardoor ik een abonnement nam, of kreeg eerder, opSuper Soul Sunday.
De interviews tussen Maya Angelou en Oprah staan altijd bovenaan. Angelou heeft een lange glitterjurk aan en zwarte sneakers. En, ze draagt een kleine zonnebril.Best advice you ever got?vraagt Oprah. Angelou doet haar ogen dicht, voeten op de grond, beide handen op de leuning van de stoel en begint te glunderen. Ze lijkt vrij lang te sudderen in een lichamelijke herinnering. Was het erotisch advies?
Na een lange stilte zegt ze iets over vriendschap en kijkt zoals de vrouwen uit de documentaireO Amor Natural.In die documentaire van Heddy Honigmann krijgen mensen van de generatie van de dichter Carlos Drummond de Andrade gedichten te lezen die begin twintigste eeuw verschenen en gecensureerd waren vanwege hun onderwerp, namelijk liefde en vooral seks. De gedichten verschenen in hun jeugd, en het lijkt of die teksten een tijdcapsule zijn, alsof ze met het horen van die gedichten ook weer midden in hun seksleven zijn van toen.
Ik was naar YouTube afgedwaald omdat ik eerder een brief van een schrijver had gelezen, ook op het internet, die zich zat op te winden over 'het moraliseren van vandaag'. In zijn brief gaf hij af op alle mensen die een toontje hebben, zonder ernaar te leven.Hijhad tenminste de verdorven aard van de mensheid geaccepteerd, of zoiets, en had dus ook geen moraliserend toontje.
Oprah vatte het antwoord van Angelou samen door te zeggen dat het erom gaat dat je ok√© bent met jezelf. Ik heb de indruk dat Oprah alle antwoorden van haar gasten ongeveer zo samenvat.
Maar dat glunderen, daar ging het om, daar wilde ik wel mijn vinger op leggen, maar dat kon ik niet. Nog niet tenminste.
Op het internet heb ik geloof ik nog nooit een beslissing genomen. Ineens zat ik na die brief op YouTube, bij Oprah.
Toen ik de woorden las 'een binnenzee waar het leven naartoe stroomt', begreep ik waarom ik weg bewoog van de mensheid en bleef hangen bij die stretch-glitterjurk van Angelou. En sieraden ook. Ze had heel veel sieraden om.