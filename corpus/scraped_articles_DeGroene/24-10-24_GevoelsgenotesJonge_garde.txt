Gevoelsgenotes Jonge garde

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
24 oktober 2024
Op de Triënnale van Beetsterzwaag: snoezelen met Steven Jouwersma, barhangen à la Cosy Pièro en bladeren doorLesbisch Archivaria.
Beetsterzwaag is het dorp van Rutger Hauer, golfbaan Lauswolt en kunsthuis Syb. Dat kunsthuis bestaat sinds 2000 en is, in de geest van de toen overleden galeriehouder Sybren Hellinga, opgericht om veelbelovende kunstenaars in contact te brengen met het lokale publiek en de omgeving. Naast samenwerkingen met andere kunstinstellingen in de regio is het nu in de eerste plaats een zogenaamde residency-instelling: kunstenaars verblijven zes weken in het huis aan de Hoofdstraat en maken ter plekke nieuw werk. Aan het eind van de periode tonen ze dat werk aan het publiek.
Die presentaties duren vaak kort. En de kunst groeit daarna, soms ver buiten Beetsterzwaag, vaak uit tot iets groters. Eens in de drie jaar toont Syb daarom een deel van het hier ontstane werk opnieuw. Bij de tweede triënnale in 2018 gebeurde dat op maar liefst zestien locaties. Nu, voor deze vierde triënnale, is de tentoonstelling met werk van twintig kunstenaars over drie plekken verspreid.
Overkoepelend thema van deze triënnale isIt hûs is net ien,Fries voor 'Dit huis dat niet een is'. De kunst die ontstaat in Beetsterzwaag gaat vaak over de omgeving rondom Syb, over de recente en oudere geschiedenis van de bewoners. Terwijl de meeste musea en kunstinstellingen in de Randstad het Engels tot enige taal hebben verkozen, kiest Syb voor drietaligheid. Fries heeft met thuis te maken - of is dat persoonlijk? Als kind van Randstedelingen ben ik opgegroeid in Friesland. Fries is voor mij dus een tweede taal, ik begrijp het, maar het heeft niet de thuis-associatie die het voor veel Friezen heeft.
Zoals voor de in Franeker geboren kunstenaar Steven Jouwersma. Hij heeft zijn moeder als 'mem' in zijn telefoon opgeslagen, blijkt uit de filmJe vergeet jezelf nog eens- die titel is gebaseerd op een uitspraak van zijn moeder. Tijdens zijn residentie in 2022 ging Jouwersma op zoek naar hoe je het 'Zelf' beter kunt verkennen. Veel aandacht besteedde hij aan het zogenaamde snoezelen dat vaak in zorginstellingen en scholen voor neurodivergente mensen wordt toegepast. Zittend op een kussen dat ook uit zo'n snoezelworkshop lijkt te komen, kijk je in de slaapkamer van Syb naar de film die Jouwersma maakte.
Ontmoetingen met geestverwanten kunnen een thuisgevoel versterken. De centrale ruimte beneden is ingericht als bar, naar voorbeeld van de queer artiestenbarBei Cosydie kunstenaar Cosy Pièro (1937-2023) van 1961 tot 1982 in München had. Aan de muur hangen twee tekeningen van Pièro. De jonge Duitse kunstenaar Philipp Gufler is de initiatiefnemer, hij maakte ook een kostuum waarin hij een ode brengt aan de kunstenaar.
Op de tafels liggen exemplaren vanLesbisch Archivaria,een publicatie die kunstenaars Pia Louwerens & Katinka van Gorkum in 2023 maakten tijdens hun residentie bij Syb. Het is gebaseerd op de publicaties van het Lesbisch Archief Leeuwarden, dat bestond van 1976 tot 2013, 'vol potteuze schrijfsels van historische en hedendaagse Gevoelsgenotes', zodat duidelijk zou worden dat in de geschiedenis 'naast Sappho en Gertrude Stein' ook 'Sjoukje, Tietsje en Afke belangrijk zijn'.
De grote tweede locatie van de triënnale is de 'Tropische kas', een uit de hand gelopen orangerie waar inmiddels al zo'n honderd jaar tropische planten worden gekweekt en verzorgd. De vrijwilligers die er werken zijn onderwerp van een ingetogen film van resident Sol Archer die in het voormalige gemeentehuis is te zien. In de kas zelf verrast de korte film van Alban Karsten. Hij wilde tijdens zijn residentie in 2023 op zoek naar verhalen uit het dorp, en om snel in contact te komen met de bevolking was hij lid geworden van twee lokale zangkoren.
In het fragment van de langere filmThe Visitordat nu in de kas te zien is, zingt mannenkoor MNNNZNGVRNGNG in het Zweeds en Fries het oude liedVem kan segla- ook veel gezongen op Vrije Scholen. Karsten zingt mee. 'Mijn geliefde gedagzeggen gaat niet zonder te huilen', is de laatste zin. Dat klinkt in het Fries nog net wat mooier.
It hûs is net ien,Triënnale van Beetsterzwaag, t/m 3 november. Openingstijden op
De hier ontstane kunst gaat vaak over de recente en oudere geschiedenis van de bewoners
Sjoerd Knol | Op de voorgrond: videostill uit Alban Karstens Vem kan segla, wa kin sile , 2024; achtergrond: Wessel Verrijt, Swarming Circle // Hybrid Organisms, 2024