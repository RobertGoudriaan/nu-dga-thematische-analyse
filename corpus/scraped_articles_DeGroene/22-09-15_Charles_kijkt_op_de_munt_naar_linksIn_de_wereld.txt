Charles kijkt op de munt naar links In de wereld

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
15 september 2022
Londen- Aan het einde van de hoogmis in de kerk van All Saints, de eerste na de dood van koningin Elizabeth, werd zondagochtend hymne 489 gezongen, beter bekend als het Britse volkslied. In het tweede couplet maakte ik een fout:'On her be pleased to pour/ Long may she reign'hoorde ik mezelf zingen. 'Her' en 'she' moesten natuurlijk 'him' en 'he' zijn. Na afloop besef ik dat ookThe New English Hymnalsnel een nieuwe editie behoeft, nu Charles koning is, op den duur gevolgd door zoon William en kleinzoon George.
Het heengaan van de 96-jarige vorstin brengt een cultuurverandering met zich mee. Daarbij gaat het niet alleen om het verlies van de moeder, het boegbeeld en het morele kompas. Of in de woorden van de net aangetreden premier, Liz Truss: de rots waarop de natie is gebouwd. De dood betekent ook een verandering van het uiterlijk. Meer dan in andere koninkrijken zit de Britse monarch verweven in het dagelijks leven.
The Royal Mint zal beginnen met het drukken van munten en bankbiljetten waarop het silhouet van Charles te zien is. Stukje bij beetje zullen de 4,5 miljard bankbiljetten en 29 miljard munten met de afbeelding van Elizabeth uit de omloop worden gehaald, of worden bewaard als warme herinnering. Er is een tijd geweest waarin haar hoofd op liefst 33 verschillende munteenheden stond. Een opvallend detail: waar Elizabeth naar rechts kijkt op de munten, zal Charles naar links turen. Typisch Engels: niemand lijkt te weten waarom.
In de juridische wereld zullen de Queen's Counsels, de topadvocaten, voortaan King's Counsels worden genoemd. De teksten in paspoorten moeten worden aangepast alsmede het embleem op politiehelmen. Ook in winkels zal de troonswisseling zichtbaar zijn. Er bestaan meer dan negenhonderd producten met het keurmerk 'Hofleverancier'. De tekst 'By appointment to Her Majesty the Queen'zal moeten plaatsmaken voor'By appointment to His Majesty the King'.
Voor postzegelverzamelaars breken mooie tijden aan, alsmede voor de Letter Box Study Group. De iconische rode brievenbussen, 170 jaar geleden ingevoerd door de schrijver en Royal Mail-beambte Anthony Trollope, hebben allemaal een kroon, met daaronder de initialen van de monarch die regeerde toen de brievenbus werd neergezet, van VR (Victoria Regina) tot ERII (Elizabeth II Regina). De leden van de studiegroepen zullen uitkijken naar de eerste CR-brievenbus, die waarschijnlijk in een nieuwbouwwijk wordt neergezet.