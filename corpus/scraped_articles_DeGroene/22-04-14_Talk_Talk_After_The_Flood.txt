Talk Talk After The Flood

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
14 april 2022
Een beginakkoord dat je bij de lurven pakt, een uithaal van een zanger of zangeres die je rillingen bezorgt, harmonieÃ«n die je doen duizelen, een noot of een klank die je ineens raakt. Over dergelijke indringende momenten in de muziek schrijft dichter Mischa Andriessen een serie van zes korte teksten. Dit is de laatste in de reeks.
Eerst zacht een toon, en nog een noot, nog een, tot er een akkoord, iets dat doorloopt, dat trillend aftast, tracht, ontgint, eer, ten slotte, er een ritme is, alsof het opvliegt, een niet te stillen maat die wat voorging, inklinkt, samenbindt en gestaag, in een opeenvolging strikt, slag na slag na slag, bevestigt dat er iets
valt en valt en valt en valt en valt en valt en valt en valt en valt en valt en valt en valt en valt en valt en valt en valten toch doorloopt, ook nu overal het donker invalt de bron droog, het land dras is en zwart, al wat opkwam, eens valt en valt en valt en valt en valt en valt en valt en valt en valt en valt ven valt en valt en valt en valt en valt en valt
plots het trilt, een glimp van licht, nipt en pril, net afdoende om in het duister een wig, waar eerst schijnsel binnendringt, en erna, onverhoopt, van buiten het gerucht; de gak van een gans, een meeuw die aldoor schreeuwt, schel en schril, als een lach
je ineens weer drag en vore, zelfs een richting ziet, in de leegte die je omringt weer leven voelt, in de stilte rondom nog de schreeuw hoort van zo-even, de dierlijke drang zo ver te gaan als je kan en te blijven reiken
en dan
het leek voltooid, komt op de tast, vanuit een verte opnieuw, laag en zacht, een toon, de aanzet tot een akkoord, dat licht opklinkt in het nog drasse land waar plots damp uit slaat, dat nu, exact waar je staat, droogt en stolt, en zolang je wat je hier ziet, gelooft, hoe leeg ook, je volgend houvast wordt.
MISCHA ANDRIESSEN
'After The Flood' staat op de laatste reguliere plaat van Talk TalkThe Laughing Stock, die in 1991 verscheen. Op het verzamelalbumNatural Order 1982-1991is later nog een afwijkende versie uitgebracht, die kaler geproduceerd en naar mijn smaak minder coherent en indringend is.
INNA KOCHKINA