Marja Pruis

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
12 oktober 2023
'Waar waren jullie al die tijd?' schreeuwt een vrouw naast me.
Ze heeft het tegen de band die op het podium van Notspeicher staat, een club in Hamburg. Er is net even ruimte tussen twee nummers en zij springt erin. Aan één kant bewonder ik mensen die vanuit de anonieme donkerte hun hart durven te laten spreken. In het Engels.
What took you u so long?Dat is wat ze roept.
De gitarist, druipend van het zweet, slingert een antwoord terug de zaal in.
We were busy having babies!
Er was een tijd dat het hebben van kinderen iets was waar je het niet over had. Maar de tijden veranderen, en ook de definitie van rock-'n-roll is brozer dan gedacht.
Hier in Hamburg gaat het er rustig aan toe. Duitsers zijn in eigen land sowieso best stille mensen. Al is de band net als ik verbaasd hoe vol het is, en hoe enthousiast de menigte. Glasvegas, ik dacht dat ze van mij waren. Maar dat denk ik wel vaker, dat iets of iemand van mij is.
Ze spelen mijn lievelingsnummer,It's my own cheating heart that makes me cry.Ik ben gelukkig, zij het dat de vrouw naast me het op een hard meezingen heeft gezet. Aan de andere kant: dankzij haar kan ik opeens de tekst verstaan.
'Ben je Schots?' roep ik in haar oor. Ze is helblond en heeft een jurk met tijgerprint aan. We moeten iets. Zelf zoek ik het sinds een tijdje in de jumpsuit, soms in tweedelig pak.
'Ik woon in Hamburg', roept ze in hees Duits terug. 'Maar ik ben in Schotland geboren.'
Als ik zeg waar ik vandaan kom, is respect mijn deel. Helemaal voor dit optreden naar Hamburg gekomen?'That's loooove.'
Gek genoeg voel ik me betrapt. Alsof ik ergens op uit ben, in m'n jumpsuit.
Het dichtst bij een popster kwam ik een paar jaar geleden, nota bene in een Ziggo Dome-achtige ambiance waarin ik me naar voren had gewerkt. Degene die weet hoe alles eraan toe gaat, had me geïnstrueerd: links vooraan, daar kun je staan.
En daar stond ik, niet in aanbidding, al was het maar omdat ik werd omstuwd door vrouwen in aanbidding. Ze kronkelden met hun armen richting de hemel. Ze sloegen hun ogen op in extase. Ze lieten niet-bestaande woorden dansen op hun lippen.
Aan één kant ben ik blij voor mensen als ze aan het genieten zijn.
Ik denk dat de zanger het aan me zag, hoebusyik was om blijheid uit te stralen. Ik hou ervan om dit te denken. Dat hij me zag. We hebben het hier wel over Nick Cave. Het vette haar dat hij voortdurend achter zijn oren aan het gladstrijken was, het lange lichaam in pak en wit overhemd dat zich hoekig en elastisch over het podium bewoog. Ik kon me vergissen maar het was toch echt allemaal bezig mijn kant op te komen.
Iedereen die Hannah Hoekstra op toneel heeft gezien inDe jarenweet hoe het gezicht van een vrouw eruitziet als ze niet kan geloven dat zij de uitverkorene is. Er speelt zich iets af dat blijft hangen tussen huilen en lachen.
Heeft hij het tegen mij? Gebeurt dit?
In één duizelingwekkend moment dat minder dan een halve seconde in beslag neemt, is je leven niet meer wat het was. Mijn leven. Niet alleen vroeg Nick Cave aan me of ik zijn hart kon voelen kloppen- can you feel my heart beat- hij wilde ook dat ik me ervan vergewiste. Hij rukte zijn overhemd open, inviteerde me dichterbij te komen en tot betasting over te gaan.
Het werd nog een heel gevecht, met die kronkelende vrouwen. Vier decennia feministische theorievorming losten poef! op in de nevelen van de rookmachine.Verschwunden.
Er is altijd wel een man die aandacht behoeft. En er is altijd wel een vrouw die die aandacht wil geven. Soms denk ik dat het daarom nooit zo opschiet, met vrouwen. (Er zijn beelden van. Ik had zwart haar en een rugzak om, heel idioot.)
'Maar dat kan toch nooit een mens zijn die me tegemoet komt?'
Jon Fosse,Een schitterend wit