Tunnelvisie

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
22 juni 2023
KUNST Alex Katz
Het is makkelijk om het werk van Alex Katz (New York, 1927) oppervlakkig te noemen. Zijn enorme schilderijen hebben consequent een luchtig onderwerp: een vrouw met hoed (wit, glimlachend), een portret van zijn galeriehouder Gavin (wit, baard, serieus) en een danseres in één pose, van verschillende kanten geschilderd (naakt, wit), datHomage to Degasheet.
Niet alleen van de afbeeldingen gaan er dertien in een dozijn, ook de titels lijken uit deshopping mallte komen. Naast de witte lichamen zijn er de natuurfenomenen:Reflection 4uit 2008 toont een spiegeling van twee bomen in een vijver bij schemering, een zwart vlak met een gele ovalen vlekken bovenin uit 2009 heetHomage to Monet.
Museum Voorlinden heeft zelf twee werken van de New Yorkse kunstenaar in bezit, en wist met bruiklenen van privé-verzamelaars en enkele musea een tentoonstelling te maken die op twee schilderijen na niet overlapt met het grote retrospectief dat Katz vorig jaar in het Guggenheim-museum had. Dat is niet zo'n grote prestatie: Katz zegt nog elke dag te schilderen, zijn assistenten en hij schilderen razendsnel, en dat al sinds de jaren veertig.
Om de suggestie van oppervlakkigheid voor te zijn toonde het museum een korte tekst van kunstenaarskoppel Marlene Dumas en Jan Andriesse uit een eerdere catalogus. Toen Dumas en Andriesse elkaar in de jaren tachtig ontmoetten, hield hij van Katz en zij 'niet echt'. Zij zag het 'als hard plastic', Andriesse had de grote schilderijen voor het eerst gezien in Canada. Volgens hem gaat het over licht en helderheid. Andriesse overleed in 2021, Dumas voegt nu toe dat een goed Katz-schilderij je zuurstof geeft. 'Ze zijn hard, maar ook elegant en verheven.'
Ondanks deze persoonlijke aanbevelingen, die als blurbs de twijfelaars over de streep moeten trekken, maakt de tentoonstelling in Voorlinden weinig indruk. Andriesse had het in 2016 over een gebouw in New York City met een fries vol vrouwenportretten van Katz die op 'met gemak de smerigheid en overdaad aan beelden van 42nd Street aankon'. Maar in de gepolijste omgeving van Voorlinden, met de hoge zalen en het gemillimeterde gras, vallen Katz' meterslange schilderijen weg. Liefdeloos en oppervlakkig, soms onbedoeld beklemmend in hun schreeuwerigheid.
Ook de uitgezaagde schilderijen - een van drie vrouwen in badpak, binnen, eentje van zijn vrouw en muze, de bioloog Ada Del Moro, in de tuin van Piet Oudolf - zijn zo mogelijk nog platter dan het materiaal waarop ze zijn gemaakt.
Zelf noemt Katz zijn werk'post abstract paintings',omdat de composities ontstonden als reactie op de abstracte kunst van zijn generatiegenoten. Zijn inspiratie vond hij in alles om hem heen. Voor iemand van wie zo wordt benadrukt dat hij zijn leven lang in het centrum van een wereldstad heeft gewoond, getuigt dat van een beklemmende tunnelvisie.
Joke de Wolf
Alex Katz,t/m 1 oktober, Museum Voorlinden, Wassenaar