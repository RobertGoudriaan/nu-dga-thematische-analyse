Normen en waarden

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
6 februari 2025
InDe Groenevan 16 januari analyseert Oudenampsen de geschiedenis van het integratiedebat. Hij concludeert dat in dit debat nagelaten werd 'om Nederlandse normen en waarden te formuleren die boven culturen waren verheven'. Nederlandse normen en waarden die bovencultureel zijn?
De logische fout die hier gemaakt wordt is de werkelijke oorzaak van het falen van het integratiedebat. Het is de fout om voorbij te gaan aan wat door de Arabisch-islamitische Avicenna, de jood Maimonides, en even later door de roomskatholieke Thomas al meer dan twaalf eeuwen geleden werd gezien. Zij constateerden dat openbaringskennis een zaak van geloof is, maar dat álle mensen het vermogen tot nadenken delen. Met gezond verstand, hetlux naturale,is ieder mens begiftigd.
Het aanvankelijk nog in de duistere vroege Middeleeuwen verkerende Europa zette later de Arabische ﬁlosoﬁsche en wetenschappelijke tradities voort. De rooms-katholieke Van den Enden, de jood Spinoza, de lutherse Kant en de lutherse halfjood Plessner trokken politieke en praktische consequenties uit het inzicht wat mensen universeel bindt. Typerend voor de uitkomsten van hun ﬁlosoferen is dat ze allen beklemtonen dat de enige cultuuroverstijgende denk- en handelwijze díe is, waarbij mensen zich vrij maken van de 'bevoogding' (zoals Kant het noemt) door de in normen en waarden gedrenkte, autoritaire macht van kerk, moskee, synagoge, staat. Plessner, uit het met de nazi-normen en -waarden vergiftigde Duitsland gevlucht, scherpte de conclusie van al die 'verlichte' denkers aan. Hij wees op de 'excentrische positionaliteit' van de mens: mensen kunnen denken en denkend afstand nemen van wat ze denken. Op een rake manier bevestigt hij zo de geldigheid van het al zo oude inzicht dat mensen weliswaar cultuurbepaald denken en doen, maar daarover wel zelf kunnen nadenken. Als dat niet gebeurt, aldus Kant, is er sprake van onmondigheid. Die hebben mensen aan zichzelf te wijten: ze zijn namelijk meestal te 'lui' of te 'laf' om e.e.a. onder ogen te zien.
Dus: geen overkoepelende waarden en normen formuleren; gewoon je verstand gebruiken. Best wel moeilijk in een cultuur waarin mensen gehecht zijn aan hun van waarden en normen bolstaande meningen, opvattingen; en gehecht zijn aan hun 'identiteit', waar ieder respect voor moet hebben. Ik noemde hierboven dan ook uitdrukkelijk de culturele posities van de genoemde denkers. Om te laten zien dat die posities er niet toe doen, zodra we over universeel-menselijke eigenschappen gaan nadenken.
JAN DIRK IMELMAN
U kunt uw ingezonden brief van maximaal 400 woorden sturen naargroene@groene.nl
Jan Rothuizen