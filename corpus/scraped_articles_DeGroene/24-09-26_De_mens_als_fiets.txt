De mens als fiets

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
26 september 2024
Het katholieke Ierland,aldus Flann O'Brien (1911-1966) in zijn historische romanThe Hard Life(1961), is een land vol huichelaars. En de jezuïeten zijn de ergsten, want die zijn dan wel lid van een zogenaamde bedelorde maar opereren wereldwijd als een soort Oostindische Compagnie. Een nederige jezuïet komt even vaak voor als een hond zonder staart, beweert iemand inThe Hard Life. Troost vond O'Brien - een van de pseudoniemen van overheidsambtenaar, taalvirtuoos en alcoholist Brian Ó Naalláin - inuisge beatha, Iers voor whisky. Liever een glas Tullamore Dew of Jameson dan wijwater. En er was natuurlijk zijn scherpe tong als troostend tegengif.
Op zijn 'Cruiskeen Lawn'-columns in de conservatieve krantThe Irish Timesna, die hij een kwarteeuw lang dagelijks onder de naam Myles na gCopaleen schreef, zijn alle romans van O'Brien nu in het Nederlands vertaald.The Dalkey Archive(1964) is er nu ook in het Nederlands, dankzij Joyce-vertaler Robbert-Jan Henkes. Als romancier debuteerde O'Brien in 1939 metAt Swim-Two-Birds. Daarin weet een lamzakkerig luie student een roman te recyclen uit bestaande (Keltische) vertellingen. In dit boekin-een-boek mishandelen personages het door de student verzonnen schrijverspersonage Dermot Trellis. O'Briens superieure taalbeheersing en geestige woordspel winnen het van het plotje, dat bij O'Brien altijd dient als opstapje voor satire, taalacrobatiek en strijd tegen clichés. InHet Dalkey-archief, eindigend met een paar deus ex machina's, is dat niet anders.
Wie zo gek is alles van Flann O'Brien te lezen, zal merken dat er nogal wat overlappingen zijn tussenThe Third Policeman- geschreven in 1939-1940, maar door uitgevers geweigerd en pas postuum uitgegeven - enHet Dalkey-archief. De surrealistische roman, die begint met een brute moord, trekt zich niets aan van de traditionele begrippen 'tijd' en 'ruimte' en is zelfs voorzien van vaak lange pseudowetenschappelijke voetnoten die op de lachspieren werken. Het hoofdpersonage, een gretig lezer van de boeken van de fictieve filosoof De Selby, vergeet na de moord zijn eigen naam (is hij bij een bomaanslag omgekomen?), verdwijnt in een literair labyrint en komt uiteindelijk aan bij een politiebureau waar een paar unieke agenten werkzaam zijn en een fietsfixatie hebben. Brigadier Hackett koestert een 'atoomtheorie' (inHet Dalkey-archiefde 'molliekuultheorie'), die inhoudt dat dagelijkse fietsers deels fiets dreigen te worden, en die fietsen deels mens, door de uitwisseling van atomen.
Zowel filosoof en allesweter De Selby als de fietsmenstheorie recyclet O'Brien inHet Dalkey-archief. Ambtenaar 'lagere klasse' Michael Shaugnessy, die scharrelt met de eigenzinnige Mary, komt op een dag aan de Ierse Zee bij Dalkey, ten zuiden van Dublin, een zekere De Selby tegen. Die vertelt een wel zeer sterk verhaal: 'Ik kan de tijd laten stilstaan.'
Zo is hij bij machte in een onderzeese grot in de buurt te praten van zulke grootheden als Johannes de Doper en Kerkvader Augustinus. Michael mag in die grot getuige zijn van De Selby's gesprek met Augustinus, wat onder veel meer een debat oplevert over het historische waarheidsgehalte van de Bijbel.Het Dalkey-archiefkrijgt een apocalyptische wending als De Selby, alleenwonend op een heuvel vlak bij zee, beweert in staat te zijn de wereld te vernietigen door met een ingenieus apparaat alle zuurstof uit de lucht te halen. Waarom het leven doden? 'De hele historie, prehistorie en zelfs het heden is één vuige opsomming van pestilentie, hongersnood, oorlog, verwoesting en ellende zo gruwelijk en veelsoortig dat niemand er de diepte en de verschrikking van kan peilen. De rot is alomtegenwoordig, endemisch. Ziekte viert hoogtij. De mensensoort is definitief verloederd en ontspoord.'
En daarom wil De Selby god spelen en is zijn anti-zuurstofactie een tweede Zondvloed. Welke rol Michael dan mag spelen, en zijn Mary, moet de lezer maar raden...
De roman, waarin flink wordt ingenomen, krijgt nog een paar opmerkelijke plotwendingen. Een ervan is zeker het vermelden waard. Michael (Mike) ontdekt dat zijn lievelingsauteur James Joyce, in katholiek-Ierse ogen een ketter, nog leeft en in exclusieve anonimiteit werkzaam is als barhulpje in een zeestadje boven Dublin. Daar weet hij hem op te sporen. Maar de Joyce van vroeger, de toonaangevende antikerkelijke taalvirtuoos, blijkt nogal veranderd te zijn. De oude Joyce, in zijn jeugd door de jezuïeten geschoold, woont elke dag de mis bij en wil zich aansluiten bij... de jezuïeten. Mike probeert de nogal hulpeloze Joyce te helpen en zweert tegelijkertijd samen met de corrupte brigadier Hackett: het tweetal wil de wereld van de ondergang redden en ze beramen een inbraak in De Selby's huis. Verlosser Mike, die even overweegt zich bij de trappisten aan te sluiten (vanwege het bier?), dreigt na zijn geslaagde redding van de wereld toch nog zélf ten onder te gaan. Wil zijn goedgebekte vriendin en alternatieve moeder, Mary - die hij niet in de hand heeft en tegen wie hij opziet - hem alsnog een hak zetten? In de slotzin vanHet Dalkey-archiefblijkt ze opeens zwanger, ongetwijfeld van de Heilige Geest.
In de postume columnbloemlezingThe Best of Myles(1968) schrijft O'Brien over zijn'brilliant young journalist'Myles na gCopaleen dat die in 1924 in een flits een ontdekking deed: het leven was in wezen een kunstvorm en elk mens is zijn leven lang bezig met een'opus of grandiose expressionism',waarbij het ego volgens onbewuste esthetische patronen steeds een andere identiteit aanneemt.Het Dalkey-archiefis daar een treffend voorbeeld van.
James Joyce leeft nog en is een jezuïet
Henri Cartier-Bresson / Magnum Photos / ANP | Volgens Flann O'Brien was katholiek Ierland hypocriet  FLANN O'BRIEN Het Dalkey-archief Vertaald door Robbert-Jan Henkes. Koppernik, 235 blz.