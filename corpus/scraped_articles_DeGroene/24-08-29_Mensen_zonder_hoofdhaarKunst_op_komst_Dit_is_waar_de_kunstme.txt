Mensen zonder hoofdhaar Kunst op komst Dit is waar de kunstmedewerkers van De Groene het komende culturele seizoen naar uitkijken

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
29 augustus 2024
KUNST Miriam Cahn
Fuck Abstraction!heette het schilderij van Miriam Cahn dat vorig jaar in Parijs veel stof deed opwaaien. Niet vanwege de titel of de betekenis daarvan, maar omdat er, net als bij de schilderijen van Manet 150 jaar eerder, iets schunnigs geschilderd was.
De tentoonstellingMa pensée sériellein het Palais de Tokyo was de eerste grote overzichtstentoonstelling van de nu 73-jarige Zwitserse kunstenaar in Frankrijk. Ze schildert soms bijna dromerige landschappen in zachte tinten. Maar vooral verbeeldt ze naakte roze mensfiguren in onaangename situaties: een volwassene die met twee kinderen probeert weg te rennen, een huilend gezicht, een man die een andere man penetreert terwijl hij hem ook aan zijn haren trekt. Het te vaak gebruikte woord unheimisch is bij dit werk op zijn plek. De ongedefinieerde manier van schilderen, de mensen zonder hoofdhaar en wenkbrauwen maar met duidelijk aanwezige geslachtsdelen, hun bewegingen en de onbestemdheid van de omgeving maken de schilderijen en tekeningen uiterst onaangenaam. Tegelijk vragen de figuren om erbarmen. Grote ogen staren je aan vanuit het niets. De schilderijen tonen gevoelens, ideeën en beelden die meestal worden weggedrukt. Dat gebeurt ook inFuck Abstraction!:het schilderij toont een mannelijke naakte figuur die het hoofd van een geknield, aan de handen geboeid naakt kind met zijn linkerhand naar zijn stijve geslacht duwt. Met zijn rechterhand lijkt hij nog een tweede kind in bedwang te houden. Het hoofd van de man is uitgewist, daarna toch opnieuw getekend met een simpele witte cirkel. Cahn schilderde het als een aanklacht tegen de oorlogsmisdaden in Oekraïne na het zien van beelden van de gruweldaden in Boetsja. Het seksuele misbruik is, zo legde de kunstenaar uit, een metafoor voor de machtsverhoudingen binnen een oorlog.
Na ophef vanuit het extreem-rechtse Rassemblement National, omdat dit werk een'caractère pédopornographique'zou hebben, verklaarde de Raad van State dat er van mogelijke beschadiging van de menselijke waarde geen sprake was, en het werk werd getoond in een museum voor hedendaagse kunst met voldoende toelichting. Het mocht dus blijven hangen. Op 7 mei 2023 bespoot een gepensioneerd gemeenteraadslid van het voormalige Front National het schilderij met verf. De Franse minister van Cultuur veroordeelde de daad, het schilderij bleef in de tentoonstelling.
Na de fraaie maar ook wat veilige solotentoonstellingen van Nan Goldin en Marina Abramovic presenteert het Stedelijk Museum in Amsterdam vanaf oktober een grote overzichtstentoonstelling van het werk van Miriam Cahn. Tussen de 140 schilderijen en tekeningen, waarvan een opmerkelijk groot deel is gemaakt na 2020, zal ookFuck Abstraction!te zien zijn. Ontdaan van de nieuwe verf en ongetwijfeld voorzien van uitgebreide toelichting.
Joke de Wolf
Miriam Cahn,Reading Dust,van 5 oktober t/m 26 januari in het Stedelijk Museum in Amsterdam
RMJ / met dank aan de kunstenaar; Meyer Riegger en Galerie Jocelyn Wolff, Parijs | Miriam Cahn, schnell weg!, 19.2.2017