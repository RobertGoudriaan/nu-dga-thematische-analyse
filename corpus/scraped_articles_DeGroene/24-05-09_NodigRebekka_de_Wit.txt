Nodig Rebekka de Wit

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
9 mei 2024
Een jongen uit mijn klas zei tegen me dat hij niet religieus was, omdat hij 'te rationeel was om zijn leven door een boek te laten regeren'. Het lukte me na die uitspraak om minder verliefd op hem te zijn. Hij wist niet dat ik weleens met mijn ouders mee naar de kerk ging. Strikt genomen was het geen kerk, maar een gymzaaltje in een basisschool van de nieuwbouwwijk waar we woonden. Elke zondag werden er stoelen neergezet, crackers op een schaaltje gelegd en wijn uit een pak in een keramieken kan geschonken. Er lag wel een bijbel in dat zaaltje, maar het leek niet of die bijbel in staat was iedereen te beheksen. Het was eerder omgekeerd, het leek of deze mensen een manier zochten om die bijbel niet bij het oud papier te hoeven gooien.
Nog steeds associeer ik het woord rationeel met veertienjarige jongens die er werkelijk alles aan doen om voor hun zestiende ontmaagd te worden, omdat het anders 'gewoon een beetje zielig is'. Dat voor zijn zestiende ontmaagd worden is overigens gelukt, met een meisje dat ik, toen hij het had uitgemaakt met haar, een zomer lang moest troosten.
De gesprekken over religie zijn er niet veel intelligenter op geworden, sinds toen. Als mensen horen dat ik een domineeskind ben, is het antwoord meestal dat ze dat heel fascinerend vinden, maar dat ze zelf te rationeel zijn om te geloven.
En die schaal garnalenkroketten die net langskwam? Is hetrationeelom een garnalenkroket te maken? Die mosterd? De prikkers met een Nederlands vlaggetje? En die absurd hoge hakken die je aanhebt? Een zin die regelmatig in mijn denken opdoemt tijdens gesprekken:  'We zitten in Gods universum maatje, niet in het jouwe, en Hij heeft het laatste woord over wat ego is en wat niet.' Het is een zin uitFranny en Zooey,maar hardop zeg ik deze zin nooit, want dan moet je met al die veertienjarigen gaan praten.
Laatst werd het me gevraagd. Of ik in God geloof, dus. De technicus van de Nederlandse Opera was bezig een microfoon op mijn wang te plakken, omdat er na de opera een nagesprek ging plaatsvinden en ik zat in het panel. De vraag werd me niet door de technicus gesteld, maar door de moderator, die nog even haar kaartjes doorkeek.
Ze vroeg waar ik was geboren, en ik vertelde haar de lange versie van mijn geboorteverhaal, wat risicovol is, want met een beetje doorvragen kom je erachter dat mijn vader theoloog is en zendingswerk heeft gedaan en voor je het weet, vraagt iemand je terwijl het publiek binnendruppelt of jein God gelooft.
Op zo'n moment weet ik wel hoe laat het is, alleen kon ik haar dat niet duidelijk maken. Dat kan ik eigenlijk nooit duidelijk maken. Hoe laat het is als iemand dat vraagt.
Je moet met zo'n vraag als een politicus omgaan. Over de vraag heen walsen. Een tijd geleden hoorde ik een theoloog die vond dat hij 'heel wat volgers op de socials had', in een interview zoiets zeggen als: Kijk, als je mij vraagt: vind je naastenliefde belangrijk. Dan zeg ik, natuurlijk! Heb ik Godnodigvoor naastenliefde? Nee. IkhebGod niet nodig, maar het hele punt is: Godwilook helemaal niet nodig zijn.
Op dat immense podium schalde ik door de operazaal, mijn microfoon was nog niet goed afgesteld, ik was feitelijk nog een stemtest aan het doen: nee, in principe niet, nee. Wat ik - allemachtig wat ben ik ook een zeurkous - nogal zielig vond voor God.