Big tech

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
30 januari 2025
De Groenevan 16 januari besteedt uitgebreid aandacht aan big tech. Mark Zuckerberg danst als een muis op tafel nu hij de moderatiekat uit huis heeft gejaagd. Coen van de Ven schrijft er terecht omineuze woorden over op pagina 5. Het voorpaginaartikel in diezelfde editie gaat over de schaduwzijden van tracking-apps, mobiele applicaties die ouders in staat stellen hun kinderen te surveilleren via hun telefoon. Gevaarlijk voor de morele ontwikkeling, autonomie, zelfvertrouwen en identiteitsontwikkeling, om maar een greep te doen uit de risico's die voorbijkomen.
Een pagina verder legt analyticus Arthur Eaton uit dat we in een maatschappij leven die een ongezonde obsessie heeft met 'wakker zijn'. Je raadt het al, ook onze schermpjes met sociale media gaan hier niet vrijuit. Maar gelukkig kun je met je smartwatch het slapeloosheidsmonster te lijf gaan. De rode draad: de tech-wereld vermarkt de oplossingen voor de eigen gecreëerde problemen.
Des te opvallender is de paginagrote advertentie van Instagram Tieneraccounts op pagina 10. Met deze aangepaste accounts, gemodereerd door ouders en gecensureerd door Instagram zelf, kunnen tieners veilig blijven scrollen. Een tweede rode draad: kwaliteitsjournalistiek is niet gratis.De Groeneheeft zoveel rode draden, dat ze soms even verstrengeld raken.
JONAS CRÉTON
U kunt uw ingezonden brief van maximaal 400 woorden sturen naargroene@groene.nl