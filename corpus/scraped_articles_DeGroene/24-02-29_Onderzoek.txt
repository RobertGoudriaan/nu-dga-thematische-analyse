Onderzoek

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
29 februari 2024
Uit een rondgang langs de functieproﬁelen van de hoogleraren ﬁscaalrecht en ﬁscale economie aan de verschillende universiteiten in Nederland blijkt dat de helft (53 %) een tweede pet heeft als belastingadviseur. Een klein kwart (22 %) heeft een andere dubbele pet, bijvoorbeeld bij de belastingdienst, de Hoge Raad of het Centraal Planbureau. Het resterende kwart (25%) werkt uitsluitend als wetenschapper bij de universiteit.
Middels een steekproef over het jaar 2021 inWeekblad Fiscaal Recht (WFR)- het belangrijkste ﬁscale tijdschrift - onderzochten we de thematiek van de artikelen en deelden ze op in hoofdthema's. Wanneer een artikel wel zijdelings over belastingontwijking sprak, maar voornamelijk ging over de praktische implicaties van een wet of voorstel voor een bedrijf, was het hoofdthema niet belastingontwijking maar een bedrijfsgerelateerde belasting.
In 2021 bleek dat iets minder dan de helft van de artikelen een bedrijfsgerelateerde belasting als hoofdthema had. Iets meer dan tien procent ging over particuliere belastingen, vijf artikelen hadden klimaat als onderwerp, vijf artikelen gingen over ﬁscaalethische kwesties en het verdelingsvraagstuk en nul hadden belastingontwijking als hoofdthema. Speciﬁek gezocht op 'belastingontwijking Nederland' in de periode 2005 tot september 2023 vonden we omstreeks 35 artikelen die belastingontwijking als hoofdthema hebben - vaak geschreven door dezelfde wetenschappers.
HetWFRreageert: 'Aangezien wij niet kunnen beoordelen waarop de indeling van een niet nader gedeﬁnieerd begrip als "belastingontwijking" als (hoofd)thema is gebaseerd, is het voor ons niet mogelijk een reactie te geven.'