Donald Sutherland 17 juli 1935 - 20 juni 2024 Het einde

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
4 juli 2024
Hij had alles in zijn performance: gevoel, gevaar, diepte. Als je de Canadese acteur Donald Sutherland in zijn psychologische rollen op het doek zag, zag je vooral jezelf. Hij liet jevoelen.
Die glinstering in de ogen, die kuiltjes in de wangen, charmant maar gevaarlijk, pervers zelfs. Dat zag Federico Fellini midden jaren zeventig en hij zei: die heeft de ogen van eenmasturbator,dit is mijn Casanova! Zo gaat de beroemde anekdote. Minder bekend is waar de maestro die blik - van Donald Sutherland - voor het eerst opmerkte. Dat was toen Sutherland de Amerikaanse voetsoldaat Vernon L. Pinkley speelde, een man traag van begrip die tijdens de Tweede Wereldoorlog een vonnis van dertig jaar dwangarbeid wegens homoseksualiteit uitzit. Sutherland had een enorme reikwijdte als filmacteur, van die boerse Pinkley tot de verfijnde erotische avonturier Giacomo, dat wil zeggen van een rol die de show stal in Robert Aldrich' oorlogsfilmThe Dirty Dozentot een performance waarmee hij Fellini's mislukteCasanovapraktisch in z'n eentje redde.
Hij begon als acteur in televisieseries, viel in de jaren zestig meteen op in klassieke afleveringen vanThe SaintenThe Avengers. Hij brak even later door als kapitein Hawkeye Pierce in Robert Altmans anti-oorlogsfilmM*A*S*Hen werd daarna snel wereldberoemd naast Jane Fonda in Alan J. Pakula's politieke paranoia-thrillerKlute. Sutherland vulde het scherm met zijn lange lichaam. Hoe hij bewoog - altijd met de handen in zijn zakken, de brede schouders iets gekromd - suggereerde een vermogen voor geweld. Maar hoe hij keek - de grote ogen, de kuiltjes later verschanst achter een baard - openbaarde een universum van gevoel. Dit maakte hem totmovie star. Inwide shotsdomineerde hij steevast de mise-enscène, in close-ups kon je kijken tot in zijn ziel.
Met Pinkley,pervert,liet hij ons en Fellini voor het eerst zien wat hij kon, in de scène waarin dedirty dozen, een groep geallieerde criminelen vlak voor D-Day, op een zelfmoord-commandomissie achter vijandige linies, het eigen leger een rad voor ogen moet draaien, en uitgerekend Pinkley voor generaal moet spelen. Sutherlands gelaat gaat van grote ogen vol pijn tot de sluwe blik van de viezerik, van 'hè, waarom alweer ík' tot 'wacht eens even, dit is m'n kans op wraak'. Vervolgens wordt Pinkley opeens centimeters langer, gaan die brede schouders recht en marcheert 'generaal Pinkley' langs de rangen om even te inspecteren of iedereen zich goed en netjes gedraagt.
Dit is de Sutherland die we in de jaren naThe Dirty Dozenzagen: de oproerkraaier, de hippie-soldaat met de kwinkslagen, behalve Hawkeye ook, onvergetelijk, tankcommandant Oddball die inKelly's Heroes(1970) ervoor pleit dat iedereen nu eens moet stoppen met dat negatieve gedoe, bedoelende dat je een keer moet lachen ook al is de hele wereld in oorlog. Met die beroemde glimlach, de glinstering, de kuiltjes, werd Sutherland het gezicht van de progressieve politiek. Hij was degood guy, de man aan de juiste kant van de geschiedenis. Pinkley, Hawkeye en Oddball bereidde de weg voor Sutherland de politieke activist die in 1971 samen met 'Hanoi' Jane Fonda en anderen de rondreizendeFTA Showbegon, een serie sketches bedoeld als subversief alternatief voor Bob Hope's patriottistische, pro-oorlog live shows voor militairen gestationeerd in Zuidoost-Azië.
Tegelijkertijd maakte Sutherland samen met Fonda een van zijn beste films,Klute,die de basis voor een carrière legde waarin hij de burgerlijke man in gevaarlijke tijden speelde, de man van het establishment die een proces van politieke bewustwording ondergaat. Een greep: zijn detective-personage John Klute, die eruitziet als een smetteloze schoonzoon, raakt in de ban van een prostituee; inInvasion of the Body Snatchers(1978) is hij een gemeente-ambtenaar die ontdekt dat de overheid jaagt op andersdenkenden; inA Dry White Season(1989) wordt hij als Afrikaner een anti-apartheidsstrijder; en inJFK(1991) is hij Mr. X, een hooggeplaatste militair die informant is in het onderzoek van aanklager Jim Garrison naar de sluipmoord op Amerika's president.
Sutherland was nóg beter wanneer hij simpelweg acteerde zonder die politieke en maatschappelijke context. Noem het psychologische rollen. Dit is zijn beste werk, vooral drie films waarin Sutherland de complexiteit van de volwassen liefde blootlegt. De beroemde seksscène met Julie Christie in Nicolas Roegs horrorfilmDon't Look Now(1973) toont de tederheid van echte begeerte in huwelijkse seks; in Stuart Coopers vergeten neo-film noir The Disappearance(1977) is hij een huurmoordenaar maar is hij vooral smoorverliefd op zijn eigen vrouw; en in Richard MarquandsEye of the Needle(1981) is hij een Duitse spion die valt voor de eenzame vrouw van een gehandicapte Engelse oorlogsveteraan.
Mijn favoriet isThe Disappearancewaarin Sutherland, zoals alleen echt grote acteurs kunnen, conflict creëert met een 'stille' performance. Door via het innerlijke te acteren - hij vertelt niets, laat alles zien - schept hij een directe connectie tussen het verbeelde op het scherm en de verbeelding van de kijker. Je voelt de wanhoop als zijn vrouw (Francine Racette) spoorloos verdwijnt, voelt het gevaar als hij opdracht krijgt een rijke Engelsman te vermoorden, die de minnaar van zijn vrouw blijkt.
Dit doet Sutherland met deze rollen: hij laat ons voelen. Ze zijn een wereld verwijderd van de rollen die hem beroemd maakten. Weg is dat louche lachje van Pinkley waar Fellini als een baksteen voor viel; geen spoor is er meer van Oddball of Hawkeye of de vileine clown vanFuck The Army. In het meesterlijkeThe Disappearancezien we: Sutherland. En eigenlijk zien we dan ook onszelf. Zijn vrouw keert terug. Ben je blij dat ik er ben?, wil ze weten. De grote man breekt, fysiek, dat lichaam stort in en hij begraaft zijn gezicht in haar schoot om de tranen te verbergen, en fluistert: ja.
De handen in de zakken, de schouders gekromd...
Art Zelin / Getty Images | 1960