Empathie

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
20 oktober 2022
FILM Mrs. Harris Goes to Paris
De Londense schoonmaker Ada Harris ofMrszoals de schrijver Paul Gallico haar in zijn romancyclus noemt, is nauwelijks in Parijs of de existentiële angst slaat toe. Gelukkig is het eind jaren vijftig en zijn JeanPaul Sartre en Simone de Beauvoir binnen handbereik, in ieder geval in de vorm vanPleidooi voor een moraal der dubbelzinnigheid(De Beauvoir, 1947) dat die jonge vrouw zit te lezen op een bankje ten burele van modehuis Christian Dior. Wacht. Sartre. De Beauvoir. EnChristian Dior?Hier hebben we een gekke film. En een héél leuke.
Gallico, die ik vooral ken van de fijne thrillerThe Zoo Gang(1971) en het boek dat een gietvorm was voor de moderne rampenfilm,The Poseidon Adventure (1969), situeert zijnMrs 'Arris-romans (de apostrof, afwezig in de filmtitel, duidt een Cockney-accent aan) in het tijdperk van wederopbouw na de oorlog. Maar in het Londen van Ada Harris is weinig sprake van vooruitgang. Als vrouw van middelbare leeftijd werkt ze alscharwoman,schoonmaker, en in het huis van een rijke familie valt Ada's oog op een Dior-jurk. Zonder dat ze precies weet waarom neemt ze zich voor in Parijs zo'n jurk te kopen. Dat ze geen cent te makken heeft, brengt haar niet van stuk.
In de rol van Ada schittert Lesley Manville, vooral bekend om de films die ze samen met de Engelse regisseur Mike Leigh maakte, zoalsAnother Year(2010). InMrs. Harrisis het net alsof Leigh's geest voorleeft. Leigh's films zien is zoals filmcriticus Roger Ebert ooit schreef net alsof je 'een lang, zuiverend bad van empathie neemt'. Dit straalt ook Ada uit. Ze is een goed mens, altijd klaar om anderen te helpen. Dat maakt haar reis naar Parijs zo 'schokkend' - hier heb je Ada die zowaar iets voor zichzelf doet.
De verwijzingen naar Sartre en De Beauvoir met suggestief op de achtergrond een flinke scheut hedendaagseidentity politicsgevenMrs. Harriseen fijne, diepere laag. De vraag is of zo'n charwoman gedoemd is haar lot te accepteren, en of een mens meer kan zijn dan de gietvorm die je krijgt opgelegd als gevolg van afkomst, geslacht of sociale klasse. Nou en of, zegt Ada Harris. Haar dode man, gestorven in de oorlog, symboliseert de gevangenis waarin ze zich bevindt, vandaar haar verlangen om te ontsnappen, om naar Parijs te reizen om zich onder te dompelen in een wereld van glitter. Geld is geen probleem, want opeens heeft Ada alle geluk van de wereld als ze 'per ongeluk' wint tijdens een bezoek aan de Londense hondenraces. Visueel isMrs. Harriseen feest. Kostuums en setdesign creëren een bijna magische sfeer. Ook heerlijk om te zien: Isabelle Huppert als een snobistische Dior-werknemer met knalrode lippenstift.
Gawie Keyser
Te zien vanaf 20 oktober
Ada Films / Focus Features | Alba Baptista als Natasha (links) en Lesley Manville als Mrs. Harris in Mrs. Harris Goes to Paris