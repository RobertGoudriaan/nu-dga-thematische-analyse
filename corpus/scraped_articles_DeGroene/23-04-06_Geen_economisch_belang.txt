'Geen economisch belang'

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
6 april 2023
In een reactie laat Roel Teunissen weten dat hij zijn onafhankelijkheid altijd heeft bewaakt. 'Ik heb nimmer akten gepasseerd voor zaken waarin mijn vader een belang had. Daar ben ik altijd heel zorgvuldig in geweest. Deze zaken werden altijd door een andere notaris gepasseerd.'
Verder wijst hij erop dat zijn vader altijd al handelde in onroerend goed. Maar dat dit intensiever werd na zijn pensioen. En dat hij zijn zakelijke relaties aan zijn vader heeft te danken, en niet andersom.
Wat betreft de betrokkenheid van zijn vader bij de twee bedrijven waarmee Bax panden verkocht aan Soros, stelt Teunissen dat zijn vader daar nooit enig economisch belang bij zou hebben gehad. Gegevens van de Kamer van Koophandel laten zien dat dit wel het geval was.
Ook zouden de twee bedrijven niets te maken hebben met de verkoop aan Soros. Gegevens uit het Kadaster tonen aan dat dit wel het geval is. Peter Bax geeft dat in zijn reactie ook toe. ABC zegt dat het inderdaad om een voormalig bedrijf van de oprichter ging, maar dat dit bedrijf destijds als een lege vennootschap zonder bezittingen is overgedragen.
ABC en Spitman laten weten dat Spitman Woningmakelaars nooit een pand van de Sorosdeal heeft getaxeerd, maar enkel als coördinator van zes andere taxateurs heeft opgetreden. Uit een e-mailwisseling die Spitman stuurde, blijkt inderdaad dat er als coördinator is opgetreden. Dit sluit echter niet uit dat het bedrijf de taxaties heeft gedaan, zoals de documenten van de Autoriteit woningbouwcorporaties aangeven.
Teunissen wil daarover kwijt dat hij de taxaties niet hoefde te controleren, omdat het hier een openbare aankoop betrof, waarbij de prijs door de markt wordt bepaald. Bij dit soort grote transacties is openbaar een relatief begrip, omdat er maar weinig partijen zijn die zoveel geld ineens vrij kunnen maken.