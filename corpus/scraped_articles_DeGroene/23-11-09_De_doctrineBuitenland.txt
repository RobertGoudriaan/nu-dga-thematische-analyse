De doctrine Buitenland

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
9 november 2023
Geschiedenis vervalt insoundbites,en weinig daarvan zijn zo bekend als die van Carl von Clausewitz: 'Oorlog is de voortzetting van politiek met andere middelen.' De Pruisische generaal zal teleurgesteld zijn geweest dat van zijn filosofische verhandelingen alleen tegelwijsheden overbleven.
Maar dat 'de nevel van oorlog' (ook zo'n Clausewitz-uitspraak) veel aan het oog onttrekt over wat er in een oorlog gebeurt, is ongetwijfeld waar. Net als het feit dat oorlog niet alleen een vechtpartij is, maar ook een politieke bezigheid. Oorlog volgt waar normaal politiek verkeer heeft gefaald, en andere argumenten worden ingebracht.
In Oekraïne is het duidelijk hoe politiek en geweld samenvallen. Daar ligt de vraag op tafel of Oekraïne een land is. Rusland drukt met zijn oorlog uit van niet, Oekraïne met zijn zelfverdediging van wel. De uitkomst is inlijving of onafhankelijkheid. De vraag is wat er gebeurt als bij één of beide partijen het politieke doel uit zicht raakt. Die vraag hangt onuitgesproken boven een opzienbarend interview dat de Oekraïense opperbevelhebber Zaloezjnyi vorige week gaf in het tijdschriftThe Economist.
Daarin vertelt Zaloezjnyi dat hij niet begreep waarom zijn leger afgelopen zomer niet door de Russische linies stootte. 'Ik dacht eerst dat er iets met onze commandanten was, dus ik verving er een paar. Toen dacht ik dat het aan onze soldaten lag, dus ik verschoof sommige brigades', zei hij. Uiteindelijk diepte hij een boek op dat hij als student had gezien, door een sovjetgeneraal over de Eerste Wereldoorlog. Door het boek, vertelde Zaloezjnyi, realiseerde hij zich dat zijn oorlog exact lijkt op die van toen: 'Het technologisch niveau van de oorlog heeft ons in een patstelling gebracht.'
Ongetwijfeld is dit een gelegenheidsverhaal, en realiseerde Zaloezjnyi niet bij toeval dat zijn oorlog in een patstelling zit. Het is veeleer een verzoek om meer geavanceerde wapens aan zijn bondgenoten. En mogelijk ook een signaal dat Oekraïne aan onderhandelingen begint te denken - niet overgebracht door de president, maar door de generaal.
In Gaza is het verband tussen politieke en militaire doelen lastiger te zien. Hamas maakte met zijn terreuraanval duidelijk dat het weigert om Israël te accepteren, maar het politieke doel is minder helder.
Israël legt nu de Gazastrook in de as en doodt heel erg veel strijders en burgers tegelijkertijd - een gevolg dat de politieke leiding van Hamas moet hebben voorzien, maar dat lastig naar het veronderstelde doel van een Palestijnse staat te redeneren valt.
Als het doel is dat de Palestijnen niet door de Arabische landen worden 'achtergelaten' terwijl zij deals sluiten met Israël, dan werkt dat wellicht, maar dat is een beperkte winst tegen een hoge prijs.
Voor Israël geldt dat de oorlog in Gaza Hamas ongetwijfeld een harde klap toebrengt, maar het verdere doel is onduidelijk. De Israëlische oud-premier en voormalig opperbevelhebber Ehud Barak zei in een tv-interview dat Israël weliswaar de 'operationele capaciteiten' van Hamas kan elimineren, maar dat het 'Hamas niet compleet kan vernietigen, omdat Hamas een ideologische beweging is die leeft in de dromen, harten en hoofden van Palestijnen'. Dat is niet alleen een waarschuwing dat Hamas deze oorlog zal overleven, maar ook dat Hamas er op termijn sterker van kan worden - en een waarschuwing dat de Israëlische regering hier wellicht te weinig over nadenkt.
Ook lijkt Israëls regering nog geen antwoord te hebben op de fundamentele vragen die over het eigen veiligheidsbeleid zijn gerezen. Dat beleid is gebaseerd op afschrikking. Afschrikking naar zijn buurlanden, door een sterk leger en een onbekend aantal kernwapens. Maar ook afschrikking naar Hamas, Hezbollah en andere organisaties, door buitensporige vergelding van hun geweld.
Dit heeft een naam: de Dahiya-doctrine, genoemd naar een woonwijk van Beiroet waar Israël bewust 'met disproportionele kracht' terugsloeg toen het in 2006 met Hezbollah in oorlog raakte. Israël heeft in het verleden ook zo teruggeslagen tegen Hamas, maar dat heeft Hamas kennelijk niet afgeschrikt. 'Het is deze afschrikking die heeft gefaald op 7 oktober, en die kan wellicht nooit worden hersteld', schreef de Britse krijgshistoricus Lawrence Freedman in een analyse. Een opmaat, misschien, naar een herstel van politiek verkeer, waar oorlog heeft gefaald.
Eeen beperkte winst tegen een hoge prijs