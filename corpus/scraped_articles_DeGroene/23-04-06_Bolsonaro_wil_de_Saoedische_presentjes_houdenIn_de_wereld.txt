Bolsonaro wil de Saoedische 'presentjes' houden In de wereld

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
6 april 2023
Rio de Janeiro-Diamonds aretenminsteforever,moet de extreem-rechtse president Jair Bolsonaro hebben gedacht. Het was 29 december 2022. Twee maanden na zijn nederlaag tegen de linkse presidentskandidaat Lula. Hij was zijn koffers aan het pakken om de volgende dag naar Florida te vluchten. Weg van de gerechtelijke onderzoeken die ze tegen hem zouden starten. Weg ook van de vernedering om op 1 januari zijn presidentiële sjerp aan die Lula te moeten overdragen.
'Maar die diamanten moeten mee', beval hij zijn militaire assistent. Al vijf keer eerder had Bolsonaro geprobeerd ze te bemachtigen. Een kistje met oorbellen, een horloge, ring en halsketting, allemaal ingezet met diamanten. Waarde: drie miljoen euro. De juwelen waren twee jaar eerder door de Braziliaanse douane ontdekt in de rugzak van een militair. De man maakte deel uit van een delegatie die terugkwam van een officieel bezoek aan Saoedi-Arabië.
'Poging tot smokkel', oordeelde de douane en nam het kistje in beslag. 'Ja maar het is een persoonlijk cadeau van de prins voor de vrouw van Bolsonaro', probeerde de minister van Energie die de delegatie leidde de diamanten los te praten. 'Niets mee te maken', antwoordde de douane. 'Dit had moeten worden aangegeven. Bovendien mogen presidenten en hun vrouwen helemaal geen persoonlijke cadeaus ontvangen. Die horen thuis in het staatsarchief.'
Die 29ste december laat Bolsonaro zijn trouwe assistent een laatste poging doen de diamanten te bemachtigen, zo ontdekte de krantO Estado de S. Paulovorige maand. Dwangbevel, dreigementen. Het mocht niet baten. De ambtenaren hielden hun poot stijf.
Meer dan zijn andere wandaden, is dit 'schandaal van de juwelen' nu de doodsteek voor Bolsonaro's imago. Een week na het diamantschandaal, ontdekt de krant ook nog dat een ander 'presentje' van de Saoedi's zijn bestemming wel bereikt had: een 'mannelijk' kistje met ingelegde manchetknopen, ring, vulpen, horloge en rozenkrans. Bolsonaro hield het voor zichzelf.
Vorige week landde hij na drie maanden in Florida weer in Brasilia. Slechts een handvol aanhangers wachtte hem op. Precies de dag ervoor was er een derde cadeautje van de Saoedi's ontdekt. Bolsonaro had ook een witgouden Rolex met diamanten en idem pen achterovergedrukt. Meteen al deze week wordt de extremistische ex-president voor zijn diamanten verhoord.