Muzikant Sophie Straat Ik ga naar een onbewoond eiland en ik neem mee...

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
11 juli 2024
'Ik zal nooit een echt afgerond antwoord hebben, want ik kan niet echt kiezen en raak snel weer uitgekeken. Het is niet mijn lievelingsplaat, maar ik zou eron repeatnaar kunnen luisteren:Tower of Silence,van een oude Italiaanse man, Roberto Musci. Het is makkelijk om er veel naar te luisteren, want het is niet echt muziek. Ja, het is wel muziek, maar het is heel experimenteel.
Een soort dromerige ambient. Ik ontdekte het in 2018, dat weet ik toevallig, want ik woonde heel even in New York. Ik was verliefd geworden op iemand in Nederland. Hij stuurde me elke ochtend een liedje op WhatsApp, zo van: goedemorgen! Dit kwam voorbij en ik vond het heel mooi. Ik luister de plaat nog steeds, en dat heb ik niet vaak.
Het is echt een pakketje van muziek. Juist omdat het zo vervreemdend is, kun je er steeds iets nieuws in ontdekken. Het heeft niet een bepaald ritme dat zich herhaalt. Ik zou er op een eiland niet gek van worden, denk ik.
Ik zou niet mijn lievelingskunstwerk meenemen, daar heb ik dan niet zoveel aan, zo zonder sentimentele waarde. Maar ik zou een tekening van mijn moeder meenemen, dat brengt nog warmte. Ze maakte vroeger heel grote muurschilderingen. Toen ze van Londen naar Nederland verhuisde ging ze lesgeven in Engels, om geld te verdienen. Ze schilderde toen wat abstracter, altijd met een thema.
In mijn huis hangt een tekening van een met houtskool getekendeblackbird,die zou ik op het eiland willen hebben. Heel erg donker, op A4-formaat, in een zwarte lijst. Best ongewoon voor haar stijl. Houtskool is haar lievelingsmateriaal, want dan hoef je niet te gummen. Je kunt het wegvegen. Het is gewoon een mooie tekening. Omdat het van mijn moeder is, natuurlijk heel mooi voor mij. Net als dat je zelfgemaakt eten het lekkerst vindt.
De tekening wilde ik eigenlijk als albumcover vanSmartlap is niet dood,maar mijn manager wilde een foto van mezelf. Dat verkoopt beter. Daarom heb ik die tekening toevallig. Ze had het gemaakt voor mijn album. Ik vroeg haar om een tekening te maken, zonder te zeggen wat ze moest tekenen. Het was redelijk willekeurig. Dat ik het een mooie tekening vond, was voor mij genoeg reden. Dat sloeg eigenlijk helemaal nergens op, dus ik begrijp ook wel dat mijn manager dat niet wilde.
Als het kon zou ik een radio meenemen, dan kan ik stiekem meer muziek luisteren - maar ook om mensen te horen praten. Ik ben echt een sociaal mens. Ik kan wel goed alleen zijn, als ik weet dat het niet voor altijd is. Anders zou ik knettergek worden. Misschien kan ik er toch nog onderuit komen, met een radiootje.
Het boek dat me het meest is bijgebleven isI.M.van Connie Palmen. Ik vind het helemaal niet zo'n fantastisch boek. Ja, ik vind het wel een fantastisch boek, ik vind haar echt een fantastische schrijver. Misschien wel een van mijn favoriete schrijvers. Ik las het vorig jaar en besefte gewoon dat het zoveel pijn kan doen om van iemand te houden. De fysieke pijn die ze ervaart om het liefhebben van iemand. Dat herkende ik ook heel erg. Liefhebben heeft veel schoonheid en heel veel lelijkheid.
Dat is me echt bijgebleven. Ik heb er veel van onthouden, terwijl ik ook soms boeken lees waarvan ik alles weer vergeet. Over dit boek denk ik nog steeds veel na. Ik lees niet zo snel een boek voor de tweede keer, dit boek misschien wel.
Als ik er langer over had nagedacht, dan had ik echt heel andere antwoorden. Dan had ik naar alle boeken in mijn boekenkast gekeken en gedacht: o ja, die is eigenlijk toch wel beter. Ga ik mijn keuze nu veranderen? Nee. Dit zijn mijn antwoorden, voor nu.'
Sophie Schwartz (Amsterdam, 1994), bekend onder haar artiestennaam Sophie Straat, studeerde aan de Koninklijke Academie van Beeldende Kunsten in Den Haag. Ze is kunstenaar en muzikant - ze zingt levens- en protestliederen