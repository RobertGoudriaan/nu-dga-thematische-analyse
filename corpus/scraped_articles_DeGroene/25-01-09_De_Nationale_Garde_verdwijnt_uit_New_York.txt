De Nationale Garde verdwijnt uit New York

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
9 januari 2025
New York- Het was voor veel New Yorkers even slikken toen begin maart militairen van de Nationale Guarde, de Amerikaanse reservetroepen, postvatten in de metrostations van de stad - in camouflagekleding, mitrailleurs nonchalant bungelend over hun schouder. Hoewel dat laatste al gauw verboden werd door de Democratische gouverneur Kathy Hochul, die de hulp van de troepen had ingeroepen om de criminaliteit in New Yorkse metro's te beteugelen, zijn de militairen nog altijd zichtbaar aanwezig op veel metrostations.
Leden van de Nationale Garde zijn ook actief op minder zichtbare plekken in de stad. New York begon ongeveer drie jaar terug dusdanig overspoeld te raken met migranten dat Hochul in oktober 2022 leden van de Nationale Garde naar migrantenopvangcentra stuurde. Daar spelen ze geen rol bij de beveiliging, maar vervullen ze voornamelijk administratief werk, zoals migranten helpen bij het indienen van immigratiepapieren. Zonder de hulp van de militairen waren de opvangcentra niet in staat geweest te functioneren, vertelden stadsmedewerkers onlangs aan de lokale publicatieThe City.
Toch is de stad begonnen om nog voor het voorjaar de ongeveer achthonderd resterende militairen uit de opvangcentra te verwijderen, berichtteThe City.Dat heeft alles te maken met de inauguratie op 20 januari van aankomend president Donald Trump, zeiden ambtenaren, die niet bij naam geciteerd wilden worden, tegen het medium. Zij vrezen dat Trump, die beloofd heeft de 'grootste deportatiecampagne in de geschiedenis van het land' te laten uitvoeren, de Nationale Garde zal inzetten om illegale immigranten in de opvangcentra op te pakken.
New York is, net als bijvoorbeeld Atlanta en Los Angeles, een zogenoemdesanctuary city- een stad die zichzelf de verplichting heeft opgelegd niet samen te werken met federale immigratiehandhaving. Trumps aanstaande 'grenstsaar', Tom Homan, heeft New York en andere sanctuary cities al gewaarschuwd niet dwars te liggen: 'Test ons niet', zei hij vlak na zijn presentatie. De Nationale Garde valt onder de bevoegdheid van de Amerikaanse staten, niet van de federale regering in Washington. Toch is de vrees dat Trump militairen van de Nationale Garde zal inzetten in een deportatiecampagne niet ongegrond, zei een expert immigratierecht tegenThe City.Zo zou Trump kunnen aanvoeren dat een sanctuary city als New York een 'obstructie' van zijn uitvoerende macht vormt, om dan de controle over de Garde te nemen. 'Niemand kan dan de beslissing van de president blokkeren', zei de immigratiejurist. 'Ook het Hooggerechtshof niet.'