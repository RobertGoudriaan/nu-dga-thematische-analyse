Martin Amis 25 augustus 1949 - 19 mei 2023 Het einde

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
1 juni 2023
Martin Amis schreef dikke, razende romans, waarin hij de draak stak met de wijze waarop fijnbesnaarde cultuur wordt verpulverd door het kapitalisme van Thatcher. Maar Amis was vooral ook heel grappig.
Op IMDB, de online filmdatabase, staat het als'fun fact'vermeld: 'Wist je dat... Martin Amis, de auteur wiens boek de bron is van de filmZone of Interest,overleed op 19 mei 2023, de dag dat de film zijn wereldpremière beleefde op het Cannes Filmfestival?' Martin Amis, de schrijver van zijn generatie, vermalen tot fun fact. Zelf zou hij dat waarschijnlijk heel grappig hebben gevonden.
In zijn werk stond de glijdende schaal centraal - de glijdende schaal van politiek, van kapitalisme, van cultuur, van denken. Zijn essayboek (1986) over Amerika heette niet voor nietsThe Moronic Inferno,een vreugdevuur van ijdelheid en oppervlakkigheid dat inmiddels overal brandt. In zijn laatste boek,Inside Story(2021), stelde hij het einde vast van de literaire attitude waarin hij opgroeide. De lezer heeft geen puf meer zelf conclusies in een roman te trekken, geen zin in literaire spielerei: 'Het tijdperk van de onbetrouwbare verteller heeft plaatsgemaakt voor dat van de onbetrouwbare lezer.'
Zo goed als het ooit was wordt het nooit meer, kreunde Amis. Maar mijn god, wat had hij het ook een partij goed. Wat een familie, wat een vrienden, wat een geld. Wat een boomereske timing van op het juiste moment de juiste leeftijd hebben. Zijn vader was Kingsley Amis, de literaire satiricus des vaderlands. Zijn stiefmoeder was de bestseller schrijvende Elizabeth Jane Howard. Het was Howard die Martin Jane Austen gaf en hem zo aan het lezen kreeg, waardoor hij aan Oxford Engels ging studeren. Hij sloot zijn studie af met een zeldzame'congratulatory first',een soort ere-summa cum laude, waarbij je professoren je geen vragen stellen over je scriptie, maar 'voor je opstaan en applaudisseren'.
In de tussentijd was hij bevriend geraakt met Christopher Hitchens (die zou uitgroeien tot de bekendste essayist van zijn generatie), Tina Brown (de latere hoofdredacteur vanVanity Fair)en Anna Wintour (hetVogue-icoon) en handenvol schrijvers die later de Booker Prizeshortlists zouden domineren. Amis was zich ervan bewust dat hij niks over zichzelf kon vertellen zonder dat het klonk alsof hij aan het namedroppen was. Maar, schreef hij, toen ik als peuter mijn eerste woord sprak, 'papa', was dat in feite al namedroppen. (Hij was gek op Kingsley - een notoir moeilijke man, ja, maar ook een man die grappen maakte 'waar je je hele leven om bleef lachen'. Het hoogtepunt, schijnt het, was dat hij een hond voor zijn kinderen nadeed die'Fuck off'blafte.)
Na verschillende aanstellingen bij boekenbijlages publiceerde hij in de jaren zeventig zijn eerste romans, gitzwarte, grappige verhalen vol seks en drugs. Hij schreef voor de generatie die zich geen illusies maakte over de staat van Engeland, die niet meer geloofde in de grandeur van voor de oorlog, maar die een koninkrijk in verval zag. Hij werd de auteur van een generatiebreuk. 'A high style for low subjects',resumeerde een oudere criticus pejoratief, maar juist over deze onderwerpen wilden zijn generatiegenoten lezen.
In voormalig criticus John Walsh' memoir,Circus of Dreams(2022), wordt beschreven hoe literair Londen in de jaren tachtig werd opgeschrikt door geld. Reclamebureaus bedachten manieren om schrijvers in de markt te zetten (zo ontstond Granta's beroemde20 under 40),nieuwe agentschappen begonnen fikse voorschotten te eisen en tabloids begonnen schrijvers als celebrity's te behandelen. Opnieuw was Amis de spil, helemaal toen hij een ongehoord voorschot van een half miljoen kreeg, waarvoor hij zijn jarenlange agent liet vallen, die toevallig de vrouw van zijn goede vriend Julian Barnes was, wat een brouillage betekende, waar de media dan weer gretig verslag van deden. Tegen de tijd dat Amis in 2000 zijn eerste memoires publiceerde,Experience,was dat een mediahype.
Dus zijn timing klopte − juiste plek, juiste moment - maar daar doe je Amis mee tekort. De Grieken zeiden: persoonlijkheid is voorbestemming, en alles bij Amis was persoonlijkheid. In alles wat hij deed klonk die razendslimme, razendgrappige stem door. Hij was klein, had een slecht gebit, maar hij liep er volgens tijdgenoten bij als een literaire Mick Jagger, voordat hij een letter had gepubliceerd. En toen hij eenmaal schreef, bleek hij niet in staat ook maar een saaie alinea te schrijven. De boeken die nu bij zijn overlijden - aan slokdarmkanker - vooral geroemd worden zijnMoney(1984),London Fields(1989) enThe Information(1995), dikke, razende romans, waarin Amis de draak steekt met hoe fijnbesnaarde cultuur wordt verpulverd door het kapitalisme van Thatcher.
Dat hij nooit de Booker Prize won weet hij eraan dat sommige mensen hem geweldig vonden, maar andere mensen allesbehalve. Je kreeg nooit zes juryleden op een rij die het met elkaar eens waren. Je kunt ook een andere parallel trekken: over de Amerikaanse patriciërschrijver Gore Vidal schreef hij inThe Moronic Infernodat Vidal te slim was om filmscripts te schrijven, te slim was om in de politiek te werken en te slim was om romancier te zijn. Essays waren zijn beste stiel,'you can't be too clever for them'.Alsof Amis het over zichzelf had. Zijn essaybundels kun je op een willekeurige bladzijde openslaan, en meegenomen worden in een vaart van terzijdes, inzichten, overwegingen en humor. Op diezelfde manier zijn de memoiresExperienceenThe Inside Storyeen waterval van ideeën en menselijkheid.The Inside Storywas al een afscheidsboek, van zijn overleden vrienden, van de wereld waarin hij opgroeide. Voor de lezer was het nog niet duidelijk dat hij het over zichzelf had, in de laatste regels:'Goodbye, my reader, I said. Goodbye, my dear, my close, my gentle.'
Hij liep erbij als 'n literaire Mick Jagger, voor hij een letter had gepubliceerd
Dafydd Jones / Polaris Images / ANP | Met Christopher Hitchens (midden) en Tina Brown (rechts), 1995