Stress onder studenten komt niet alléén door het systeem In het nieuws

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
31 augustus 2023
De aankomende achthonderdduizend (!) studenten krijgen van onderwijsminister Robbert Dijkgraaf meer lucht en ruimte. De studiebeurs vervangt de duo-lening, die zorgde voor een torenhoge studieschuld na de buluitreiking. Voor het Bindend Studie Advies geldt nu een mildere norm, en als ze die niet halen, hoeven ze niet zelf uit te zoeken bij welke faculteit ze mogen aankloppen. De belofte is dat ze daarbij geholpen worden.
Door deze aanpassingen in het systeem moeten universiteiten en hogescholen minder een hogedrukpan worden, zoals die in de afgelopen tien jaar door hun voorgangers is ervaren. Althans, als je het artikel over stress bij studenten deze week inDe Groene(pagina 18) leest, is er een verband tussen de door Halbe Zijlstra ingevoerde prestatieafspraken - met als doel 'verhoging van het rendement van het onderwijs, vermindering van uitval en investeren in onderwijsintensiteit, docentkwaliteit en excellentie' - en een aangetast welzijn van een heterogene studentenpopulatie.
Uit onderzoek van het Trimbos-instituut blijkt dat bijna alle studenten prestatiedruk en stress ervaren, en inmiddels heeft 44 procent van de studenten last van een psychische aandoening, tegenover 22 procent in 2009. Een kwart van de studenten geeft aan soms of vaker somber en levensmoe te zijn - en dat werd door met name jongens soms omgezet in daden door midden in de veel bejubelde 'mooiste periode van je leven' suïcide te plegen. Ook daarover zijn alarmerende cijfers.
Toch is het onbevredigend om 'het systeem' aan te wijzen als dé oorzaak van zoveel geestelijke ongezondheid onder studenten, van wie sommigen zich 'onveilig' voelen als ze een beurt krijgen tijdens college of op een cursus 'Relax: ontspannen studeren zonder stress!' gaan om geen faalangst te hebben bij het behalen van hun examens.
Hoge eisen, verwachtingen en verantwoordelijkheden horen al eeuwenlang bij academisch onderwijs, net als ambitie, selectie en excellentie, en dus prestatiedruk. Dat moet je vervolgens niet om zeep willen helpen door het predicaat cum laude af te schaffen, zoals op een aantal geneeskundefaculteiten gaat gebeuren. Omdat het een giftige prikkel zou zijn.
Zit 'het gif' niet al eerder in de levensloop van jongeren, en breder in de maatschappij? Generatie Z, die is geboren tussen 1995 en 2015, groeide op in een neoliberale, seculiere, meritocratische samenleving waarin je verantwoordelijk bent voor je eigen succes, en dus ook voor je eigen falen. Met veelal ouders die dat goed beseffen, en die aan de ene kant hun kinderen tijdens hun schooljaren volratingenrankingopjagen om te presteren om later te kunnen studeren, want de waardering voor het vmbo is maatschappelijk laag. En die zich aan de andere kant opstellen als helikopters en curlingsporters, waardoor hun kroost het ouderlijk nest verlaat als'snowflakes'die, eenmaal op eigen benen, het tempo van het hoger onderwijs niet meer aankunnen.
Het protest daartegen wordt mogelijk geïllustreerd door twee studenten in het artikel. Marit is na de cursus stressmanagement bezig met de laatste loodjes van haar scriptie. 'Ik probeer gewoon door te buffelen en niet te veel bezig te zijn met of mijn scriptie nu goed is of niet.' Robin hield ermee op, werkt in een winkel en zijn succesformule tegen stress is: 'Ik heb geen ambitie meer. Dat is denk ik een vorm van stil verzet.'
Dit past in een bredere ontwikkeling:quiet quittersdie vaarwel zeggen tegen de ratrace en werk puur zien om bezig te zijn en geld te verdienen, zodat ze in hun vrije tijd leuke dingen kunnen doen. Het kan een bevrijding zijn om niet meer op je tenen te hoeven lopen. Maar is dat het nou echt, geen ambitie meer hebben als verzet of om het leven aan te kunnen?
Zit 'het gif' niet al eerder in de levensloop van jongeren?