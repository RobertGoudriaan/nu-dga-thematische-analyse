Een cirkel

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
31 oktober 2024
IDFA Home Game
Het oeuvre van documentairemakerLidija Zelovicis sterk autobiografisch én politiek, wortelend in de oorlog die na Tito's dood Joegoslavië verscheurde en de 22-jarige Zelovic deed vluchten uit Bosnisch Sarajevo, tot dan vreedzaam multicultureel. In Lidija is dat mulitculturele samenleven letterlijk belichaamd: mama Kroatisch, papa Servisch. Gelukkige jeugd. Beminde oma, getekend door twee wereldoorlogen, vond de kleinkinderen zelfs té gelukkig: 'als alles mooi is, stop een steentje in je schoen'. Cassandra dus, maar het steentje werd een blok graniet.
We zien de succesvolle Lidija als piepjonge presentator van een tv-zender in haar geboortestad. De vlucht bracht haar naar Amsterdam. Dat het lukte om ook haar ouders en broer hier geaccepteerd te krijgen zou nu ondenkbaar zijn. Ze deed de filmacademie en ook daarbuiten legde haar camera alles vast: haar eigen leven, familie, stad. Dat materiaal, aangevuld met oudere homevideo's en volop publiek archiefbeeld, van de burgeroorlog daar tot de overwinning van de PVV in 2023 hier, vormt de kern vanHome Game.We zien haar, haar broer en ouders snel integreren. Dan haar huwelijk, de geboorte van zoontje Sergej, de scheiding. Aan het eind van de film krijgt Sergej een brief: je kunt opgeroepen worden voor militaire dienst in geval van oorlog. Een cirkel.
Integreren levert veel op, maar brengt ook verlies. Meer nog als granaten aan de oversteek ten grondslag liggen. Pijn daarover kan toenemen, zeker als het politieke klimaat killer, zelfs ijzig wordt. Sterk is dat we meemaken hoe elk van de familieleden net weer anders, en vaak niet eenduidig, met decondition migranteomgaat. Lidija zelf is snel positief: 'wat een geluk dat ik hier belandde'. Maar in 'wie zou hier niet thuis willen zijn?' klinkt ook twijfel door over ons 'normaal is al gek genoeg'. En hoezo was Joegoslavië een achterlijke Moskouse satelliet? Altijd blijft er iets wringen: er is een oorlogstrauma.
Dat ze met Sergej uitsluitend Servo-Kroatisch praat is veelzeggend. Hij denkt en droomt erin en hoewel hij hier is geboren en getogen, voelt hij zich niet in de eerste plaats Nederlands. Zijn oom zou dat juist graag willen, maar stelt bitter vast dat hij altijd 'de ander' zal blijven. Terwijl hij dat niet verdient; sterker, hij heeft het recht om Nederlander te zijn. Er zijn soms felle meningsverschillen in de familie. Over de voormalige thuislanden, over het nieuwe land, de politiek hier, over voetbal gekoppeld aan nationaliteit. Oma haat het.
Lidija wordt opnieuw door een oorlog ingehaald: Poetins 'speciale militaire operatie'. Ze voelt zich een roepende in een woestijn: 'haat jegens Russen wordt vertaald in Oekraïne-liefde'. Ze wordt door media om haar mening gevraagd, maar haar oproep tot verbinding in plaats van polarisatie blijkt ongewenst. Ik, Hollands geïndoctrineerd, kan haar en moeder daarin niet volgen: 'elke overeenkomst is beter dan dit'. Dan kunnen de vluchtelingen naar huis. Joegoslavische littekens? Een persoonlijke film, soms wat wijdlopig, vaak verhelderend. Zoals bij de vraag waar ze gecremeerd dan wel begraven zou willen worden. Dat loopt anders dan zij zelf en wij denken.
Walter van der Kooi