Senegalezen beseffen dat ze hun leven wagen op de oceaan Aan de grens

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
30 november 2023
Barcelona- Migrant K1 en migrant K2 hebben op het Canarische Eiland El Hierro hun laatste rustplaats gekregen. Op de begraafplaats nemen de burgemeester, leden van de reddingsbrigade en vrijwilligers afscheid van de jonge Afrikanen die ze niet kenden. Rust in vrede migrant K1 respectievelijk K2, stond er op hun grafsteen.
Ze waren al dood toen hun boot op zaterdag 4 november door de Spaanse reddingsbrigade naar El Hierro werd gesleept. Het was dat weekend topdrukte op het meest afgelegen Canarische Eiland. Bijna achthonderd mensen arriveerden op zaterdag. Twee bootvluchtelingen overleden kort na hun aankomst. Wie op El Hierro aankomt in eencayucomet tweehonderd anderen, is vertrokken vanaf de kust van Senegal of Gambia. Dat is een afstand van dertienhonderd tot zeventienhonderd kilometer, een reis van een week of langer over de Atlantische Oceaan. Het geldt als de dodelijkste migratieroute op aarde.
De Afrikanen die in een boot naar de Canarische Eilanden stappen weten heel goed dat ze hun leven op het spel zetten. Een hardnekkig misverstand, keer op keer herhaald door bewindslieden uit Europa, is dat ze het gevaar niet kennen. Dat ze in de boot worden genomen door gewetenloze migratiemaffia's die hun wijsmaken dat de overtocht veilig is.
In een Gambiaanse kustplaats ontmoette ik niet zo lang geleden twee Spaanse politieagenten. Die zijn daar in het kader van de uitbesteding van de Europese grensbewaking aan 'doorreis- en herkomstlanden'. Ik vroeg wat ze daar deden. 'We wijzen de mensen hier op het gevaar van de overtocht', zeiden ze. Kennen ze dat gevaar dan niet? 'Jawel, maar dat is onze opdracht.'
Het weekend waarin migrant K1 en K2 omkwamen, werd een record gebroken. De 32.000 bootvluchtelingen van piekjaar 2006 zijn inmiddels ver overtroffen. Het toont het falen van het Europese beleid: militarisering van de buitengrenzen stopt de migratie niet. En misschien is de oorzaak ervan een andere dan geluk zoeken in Europa. Tientallen jongeren werden tijdens recente straatprotesten in Senegal doodgeschoten door de politie. De Spaanse minister Grande-Marlaska vloog naar Dakar en deed een dringend beroep op president Macky Sall. Niet om het opsluiten van oppositieleiders en doodschieten van demonstranten te staken, maar of het regime een beetje beter de kust wilde bewaken.
Het aantal in 2023 getelde doden en vermisten aan de Europese buitengrenzen, volgens het Missing Migrants Project (IOM): 4107