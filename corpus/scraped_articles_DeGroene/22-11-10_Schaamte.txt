Schaamte

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
10 november 2022
FILM Holy Spider
De massale protesten in Iran naar aanleiding van de dood van een jonge vrouw die gearresteerd werd omdat haar hoofddoek niet goed zat, resoneren op akelige wijze inHoly Spider. Deze nieuwe film van de in Denemarken wonende Iraanse regisseur Ali Abbasi vertelt het waargebeurde verhaal van Saeed Hanaei, vader van drie kinderen, die tussen 2000 en 2001 zestien prostituees in de Iraanse stad Mashad vermoordde.
De film brengt een boeiende nuance aan door te focussen op wat het mannelijke monster drijft. Dat gebeurt door een duivelse slimme truc van de regisseur: hij dwingt de kijker bijna om zich te identificeren met de killer, gespeeld door Mehdi Bajestani. Hoe bizar. Daar heb je hem. Nog eens een prostituee achter op zijn motor naar huis gelokt terwijl vrouw en kinderen weg zijn. In de woonkamer, het ritueel: hoeveel het kost, even naar de wc en dan aan de slag. Wurgen. En wurgen doe je niet zomaar. Het kost kracht. Na de daad is Hanaei doodop. Het lichaam moet worden weggewerkt. Ik: schiet eens op, man, je kinderen komen zo thuis! Dit is het overheersende effect in de film. Het onnoemelijke kwaad dat zich voor je ogen afspeelt, schept schaamte, zoveel dat je zélf wil verdoezelen wat hier gebeurt. Want, alsjeblieft, laat de kinderen niet ontdekken dat hun vader een monster is.
Sporadisch verschuift het vertelperspectief van Hanaei naar journalist Rahimi, gespeeld door de Iraanse acteur Zar Amir Ebrahimi, die in Mashad is om over de seriemoorden te schrijven. Als enige erkent Rahimi, die zorg moet dragen dat ze zich juist kleedt qua hoofddoek, de menselijkheid van de prostituees die ze tijdens haar onderzoek op straat ontmoet. Een zwangere vrouw die bedelt om eten. Een mooie, jonge vrouw die hoge hakken draagt, die haar lippen knalrood maakt, want dat willen de mannen, dezelfden die thuis hun eigen vrouwen sommeren zich vooral niet als 'hoer' te kleden, mannen als Saeed Hanaei.
Net als inGräns, een fantasyfilm over vreemdelingenhaat waar Abbasi een paar jaar geleden mee doorbrak, clashen verbeelding (conventies) en realiteit inHoly Spidermet elkaar. Al kijkende kun je geen momentnietdenken aan het lot van de vrouwen die in de echte wereld in Teheran de straat op gaan. En toch is dit een seriemoordenaar-film, een genre waar we dól op zijn. Abbasi prikkelt met referenties aan geliefde massamoordenaars uit de populaire cultuur (Hannibal Lecter, Norman Bates, noem maar op) en zet onze lugubere fascinatie vervolgens om in engagement. Dan komt het besef hard aan dat de vrouwen die Hanaei wurgt dezelfde zijn die dagelijks in de echte wereld worstelen om te kunnen bestaan. In een interview zegt Abbasi dat de 'diepgewortelde misogynie in de Iraanse samenleving (...) juist cultureel van aard' is. IJzingwekkend: het monster, gemaakt door zijn omgeving, heeft geen andere keus dan haten.
Gawie Keyser
Te zien vanaf 10 november
Cinéart | Holy Spider , regie Ali Abbasi