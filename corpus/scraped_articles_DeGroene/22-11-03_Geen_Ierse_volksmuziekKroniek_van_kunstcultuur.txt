Geen Ierse volksmuziek Kroniek van kunst&cultuur

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
3 november 2022
IDFA Nothing Compares
Al in de eerste seconden vanNothing Compares,de documentaire van Kathryn Ferguson over Sinéad O'Connor, zitten ze, de extreem pijnlijke beelden van haar optreden tijdens het eerbetoon aan Bob Dylan in Madison Square Garden. Minutenlang werd ze uitgejoeld door het publiek. Een menigte van ruim twintigduizend mensen, bij elkaar om het werk en leven van een pop-poëet te eren die altijd zal zijn verbonden aan de protestgeneratie, waarvan een zeer luidruchtig deel zijn agressie botviert op een vrouw die in haar eentje op het podium staat. Omdat die vrouw zich had uitgesproken tegen het seksueel misbruik in de katholieke kerk, door twee weken eerder live inSaturday Night Livetijdens het zingen van Bob Marley'sWareen foto te verscheuren van de man die niets deed aan dat misbruik: paus Johannes Paulus II. Dat deel van die twintigduizend mensen liep jaren vooruit op de trollen die tegenwoordig op Twitter hun vrouwenhaat formuleren als een ze een vrouw op televisie zien die in de voetsporen loopt van Sinéad O'Connor - want een voorloper was ze, in vele opzichten.
De Ierse zangeres als symbool van het mikpunt van vrouwenhaat en seksisme: regisseur Ferguson heeft de focus van haar film glashelder gekozen, en kan in de periode van O'Connors leven die ze behandelt (1987-1993) putten uit een verbijsterend scala aan voorbeelden. Een platenmaatschappij die een abortus aanmoedigt, een platenmaatschappij die geen foto van een schreeuwende O'Connor op de albumhoes wil omdat Het Publiek niet houdt van vrouwen die hun mond opentrekken, televisiepresentatoren die haar vragen waarom ze in vredesnaam haar haren heeft afgeschoren en dat hun dochter dat nooit zou mogen: het gaat maar door.
O'Connors uitleg van de tekst vanTroy, haar nog steeds briljante debuutsingle, maakt duidelijk wat de basis van haar woede is: ze noemt het zingen van het nummer dan ook 'een vorm van traumatherapie'. Het is precies die woede die haar brandstof lijkt. Onder beelden van de verkiezingen van Huisvrouw van het Jaar monteert Ferguson een televisie-interview met O'Connor die zegt: 'Als je een vrouw bent en je wil geen lieflijke Ierse volksmuziek maken, kan het leven hard voor je zijn, want mensen accepteren dat niet.'
Op het podium kan O'Connor ten volle zijn wie ze is, en verbindt ze haar strijd voor vrouwenrechten aan een andere: tijdens de Grammy Awards trad ze op met het logo van Public Enemy op de zijkant van haar hoofd, als protest tegen het volstrekt negeren van hiphop. En vervolgens krijgt ze in een televisie-interview weer een vraag van een mannelijke presentator over dat hoofd: waarom scheert ze het toch kaal? Het is niet voor het eerst dat de film doet denken aanFraming Britney Spears,waarin de beelden terugkwamen van Ivo Niehe die Spears een vraag stelde over haar borsten. Dat was ruim tien jaar later, maar veranderd was er toen nog niks.
Leon Verdonschot
Andrew Catlin / courtesy of Showtime | Sinéad O'Connor in Nothing Compares, regie Kathryn Ferguson