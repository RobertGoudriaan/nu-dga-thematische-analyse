Opgetogen zat ze bij DWDD: 'Ik ga die prijs winnen. Ik ben briljant' Working class hero Romana Vrede

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
19 oktober 2023
Of ze nog moest poseren, vroeg ze aan Marlene Dumas.
'Ik heb je al gezien', sprak die. En wat ze zag, beviel haar: een veranderlijke en contrastrijke expressie, soms heel uitbundig en dan weer ernstig, zacht en dan weer krachtig. Een mengsel van terpentine, olieverf - beige, blauw en grijs - en water moest het doen. Ze 'gooide' de inhoud van het verfblik op het doek, en liet zich verrassen door het resultaat.The Skullhangt in de Stadsschouwburg, 130 bij 110 centimeter, een kolossale close-up die je van een afstand al indringend in de smiezen lijkt te hebben.
De andere doeken die Dumas van haar maakte, vond Romana Vrede op het eerste oog vleiender. Dit schilderij bleef haar echter achtervolgen, zozeer op scherp als alle zintuigen in haar gezicht leken te staan. De ogen alert, het oor gespitst, de neusvleugels gespannen.
Dumas: 'Die vrouw heeft prachtige neusvleugels.'
Het past bij Romana Vrede dat ze toen ze in 2017, zoals iedereen toen opmerkte, 'als eerste zwarte actrice' de Theo d'Or won - voor haar rol inRACE- te kennen gaf dat het portret dat ze van zichzelf mocht laten schilderen, idealiter door Marlene Dumas gemaakt zou worden. De stichting die dit moest bewerkstelligen zag alleen maar beren op de weg. Marlene Dumas! Die heeft geen tijd! Die kunnen we niet betalen!
Vrede stuurde simpelweg een mailtje naar de kunstenares. Met een zinsnede die doel trof: haar dankbaarheid zou grenzen aan hondsdolheid.
Dumas: 'Het was een vreemd zinnetje.'
Verleiden, daar is Vrede naar eigen zeggen goed in. En als actrice wordt ze er alleen maar beter in. Zowel inRACEals inThe Nation,de marathonvoorstelling van Eric de Vroedt, viel ze op met haar nadrukkelijke dictie, haar nauw bedwongen emoties, haar pr√©sence. Vrede pakte eens te meer het podium nadat ze bekender werd door de nominatie voor de Theo d'Or. Opgetogen zat ze bijDe wereld draait door,waar ze later vaker aanzat als tafeldame. 'Ik ga die prijs winnen', zei ze. 'Ik ben briljant.' Charmant, hoe ze dat deed, want ze noemde in dezelfde adem haar mede-genomineerden, die ook briljant waren.
Op vierjarige leeftijd kwam ze samen met haar moeder, zus en twee broers vanuit Suriname naar Rotterdam. Ze was de jongste, en kon daardoor iets meer ontsnappen aan het strenge regime van haar moeder, die het veelzeggende adagium had: altijd doorgaan. Er was geen ruimte voor versagen of mislukken. Haar broer werd net zo lang tussen de schouderbladen getikt tot hij vanzelf rechtop bleef lopen.
Op zoek naar het antwoord of er meer was tussen hemel en aarde sloot de zestienjarige Romana zich aan bij de Jehova's Getuigen. Daarna zocht ze het in de studies geschiedenis en sociologie, om te landen bij de Toneelschool Arnhem.
Vrede hecht eraan acteur te worden genoemd in plaats van actrice, zoals ze inmiddels ook regisseur en auteur is. Wat er ook moge zijn tussen hemel en aarde, het is meer dan man en vrouw. Ze maakte een documentaire over haar zoon Charlie, die verstandelijke beperkingen heeft en autistisch is,Dit is de leven.Het samen met diens vader zorgen voor Charlie, die inmiddels in een tehuis woont, vormde haar blik op het leven. Ze schreef de romanDe nobele autist,waarin ze een visioen schetst van hoe hulpverlening idealiter zou zijn: dienstbaar aan de hulpbehoevende. Ook maakte zeWho's Afraid of Charlie Stevens?,een non-verbale voorstelling met dans, film en muziek. Activist noemt ze zichzelf, zijnde de persoon die haar mond opentrekt als ze ongelijkwaardigheid constateert. In het bezwerendeWinston Churchill's Boyvan Benjamin Clementine hoort ze Charlie's triomf bezongen:'One day this boy will be fine. You'd better watch out now. That day might be today.'