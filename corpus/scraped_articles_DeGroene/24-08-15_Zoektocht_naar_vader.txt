Zoektocht naar vader

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
15 augustus 2024
THEATER Alabama
Soms maken kinderen een hele omweg voor ze tóch in de voetsporen treden van een ouder. De vader van Fien Leysen was een in België bekende televisiemaker. Zij had tijd nodig om zich te ontpoppen tot een verteller van documentaire verhalen, in het theater en met haar eigen films. Door zijn vroege sterven maakte haar vader dat niet meer mee.
Leysens nieuwe voorstellingAlabamais een bijzonder mooie poging om hem alsnog te ontmoeten op het terrein van hun vakgebied. In zijn spoor reisde de dochter naar het stadje Birmingham in Alabama. Daar maakte hij in 1978 een tv-reportage over deAmerican dream. Leysen zoekt de plekken uit zijn beelden en de bewoners die hij indertijd filmde en sprak. Ook wil ze achterhalen wat er waar is van de smakelijke anekdote die hij regelmatig vertelde: dat de sheriff van Birmingham hem totdeputy sheriffhad benoemd zodat de mensen daar de tv-maker wat meer vertrouwden.
Leysen creëerde deze voorstelling voor het Vlaamse gezelschap Berlin, gespecialiseerd in multimediatheater op de grens van fictie en documentaire. Met een weldadige rust vertelt ze over haar reis in het decor van een Amerikaans sportcafé, en stuurt vanachter een tafeltje de filmbeelden aan op de achterwand vol beeldschermen. Berlins muzikant Steven De Bruyn, ook aanwezig in het café, zorgt met melancholieke klanken voor het juisteroadmovie-gevoel.
De rode draad in de lichtvoetige vertelling is wat Leysen allemaal níet terugvindt. Armoedige huizenblokken die haar vader filmde, en de fabriek waar veel bewoners werkten, blijken compleet weggevaagd. Demagic cityzoals Birmingham zichzelf afficheert, is een desolate stad zonder centrum. Een medewerker van de sheriff van nu snapt niet waarom ze de stadsbaas zou willen spreken over iets wat de man zelf niet heeft meegemaakt. Vindt Leysen na lang speuren zowaar een paar studenten die haar vader interviewde - na de beelden van toen verschijnen ze in hun huidige gestalte - dan herinneren die zich helemaal niets van de opnames.
De desillusie is zo extreem dat de wanhopige zoektocht komisch wordt. En toch. In de praatjes die Leysen aanknoopt met de bewoners die zij tegenkomt, en in haar zorgvuldig geformuleerde gedachten over de onderneming, kruipt steeds meer betekenis. Een plaatselijk schoolhoofd laat haar detool kitzien die leerlingen moet voorbereiden op een mogelijke schietpartij, waarna Leysen mijmert over een tool kit voor als je iemand mist: daar zou 'een beetje extra tijd' in moeten zitten.
Als Leysen een acteur inschakelt om via fictie iets uit haar vaders film te ensceneren, zegt deze dat het niet gaat om de antwoorden die je vindt, maar om de tijd die je neemt voor het gesprek over je vragen. Die tijd neemt Leysen, en samen met het publiek brengt ze die wel degelijk met haar vader door. Dit besef is er al voor het ontroerende einde, waarbij de waarheid over hetdeputy-verhaal boven tafel komt. Wat er dan gebeurt, is waarlijk magisch.
Marijn van der Jagt
Alabama,
tot half december te zien in Nederland en België,https://berlinberlin.be
Koen Broos | Fien Leysen in Alabama