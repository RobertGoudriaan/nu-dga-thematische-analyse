Vooruit in het verleden June McDoom Reggae, jazz en soul

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
26 september 2024
De folk van June McDoom, die opgroeide in een Jamaicaans huishouden in Florida, is geworteld in de klassiekers uit het genre. Maar dan wel met een subtropische aanpak.
Er zijn vele manierenom de muziek van June McDoom te beschrijven. Ze groeide op in Zuid-Florida, in een Jamaicaans huishouden waar geregeld reggae klonk.
Jamaica, het zuiden van Florida, reggae: dat schetst al een beeld, al is het bij June McDoom onmogelijk om de jazz niet te benoemen die haar leven later verrijkte, maar vooral de twee muziekstijlen die haar werk tot nu toe domineren: soul en folk. En dan nog specifieker: die uit de jaren zestig en zeventig.
Een andere manier om haar muziek te beschrijven, is om de lijst te laten inwerken met de artiesten waar ze zelf het meest naar luisterde net voor ze in 2022 de studio inging om haar eerste, titelloze ep op te nemen. Dionne Warwick. Jessica Pratt. Eek-A-Mouse. Nina Simone. Broadcast. Dennis Brown. The United States Of America.
Of, tot slot, is er nog de beknopte optie: de vijf woorden waarin June McDoom bij het verschijnen van die ep zichzelf in een interview mocht beschrijven. Haar antwoord:'Stepping forward while stepping back.'
Na haar jeugd in Florida verhuisde McDoom naar New York, waar ze Jazz Performance studeerde. Hoe meer folk ze ging luisteren, hoe sterker ze besefte dat de folkartiesten naar wie ze het meest luisterde (Joan Baez, Alton Ellis, The Delfonics) een andere culturele achtergrond hadden dan zij.
In haar eigen folk moest haar eigen achtergrond doorklinken, besloot ze, en daarmee wilde ze het genre ook opschuiven, en daarmee hopelijk ook haar publiek: 'Veel van de muziek waar ik van hield toen ik opgroeide, was verbonden aan plekken die vooral heel wít waren, en ik denk dat ik daar altijd een beetje verscheurd over ben geweest. Toen ik jonger was, heb ik nooit de kans gehad om met andere zwarte makers een band te krijgen met folkmuziek. Ik hou van een heleboel contrasterende en vreemde dingen, en in de loop van de tijd heb ik geleerd om op mijn eigen stem te vertrouwen en erin te geloven.'
Een belangrijke factor daartoewas ook het geluid, dus dat wilde ze niet uit handen gegeven. Ze werkte vanuit huis aan de opname van de nummers, die ze analoog wilde vastleggen, eveneens in haar eigen huis. Dat deed ze samen met haar muzikale partner Evan Wright, en daar nam ze de tijd voor. Uitgebreid de tijd zelfs: het duurde jaren voor de opnamen waren voltooid. Vaak heeft ze gedacht dat de nummers nooit het daglicht zouden zien.
In een interview legde ze uit waarom ze zo langzaam werkt: 'Ik ben super raar als het om songwriting gaat, omdat ik een korte aandachtsspanne heb. Het is echt erg. Ik besef nu pas hóe erg. Het schrijven van liedjes maakt me een beetje bang. Ik heb het gevoel dat elke keer dat ik ga zitten om te schrijven, het nummer dat ik uiteindelijk zal uitbrengen meteen af moet zijn. Ik ben niet een van die mensen die een hele voorraad liedjes hebben. Misschien komen liedjes uit, maar misschien blijven ze ook gewoon in mijn liedjesboek en zal de wereld ze nooit horen.
Voor de ep zat ik om de paar dagen vijf minuten bij mijn gitaar en speelde ik de nummers voor Evan. Ik heb het gevoel dat mijn probleem is dat de uitbarsting van inspiratie zo kort duurt. Als ik te lang stilzit, word ik moe en móet ik gewoon even weglopen. Ik zou willen dat ik was zoals die songwriters die één keer per week een nummer schrijven. Dat lijkt me geweldig. Maar tegelijk denk ik: één nummer per week? Dat zijn veel nummers. Er zijn veel weken!'
Die grote aandachtvoor het geluid, en daarmee de productie, komt ook voort uit de zeer specifieke manier waarop June McDoom zelf naar muziek luistert, vertelde ze in een Amerikaans interview. 'Toen ik jonger was, dus nog voordat ik jazzmuziektheorie ging studeren, luisterde ik altijd eerst naar de harmonie van een nummer. Ik luisterde veel naar popmuziek, maar nooit als eerste naar de tekst. Van nature ben ik altijd meer geneigd te letten op geluiden, op structuren, dat soort zaken. Toen we mijn eerste ep opnamen, waren de teksten in het begin nog maar kladversies. Maar als ik dan vervolgens al een redelijk goede versie van een demo terugkreeg, was mijn eerste gedachte: dit nummer is echt vreemd, de tekst slaat nergens op. Dus dan moest het weer helemaal opnieuw.'
Bella Newman | June McDoom - 'Ik hou van een heleboel contrasterende dingen'