Vergetelheid

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
1 juni 2023
Het literaire landschapvan Jess Walter (1965) is rijkgevuld: de verraderlijke schaduwwereld van Hollywood was het decor voor zijn romanSchitterende ruïnes(2012). In zijn 9/11-romanDe dagen ervoor(2006) liet hij complotdenkers in hun eigen paranoïde sop gaarkoken. In zijn historische romanDe nietige miljoenen(2021) engageerde hij zich met een beter Amerika, in een vertelling waarin hij de verbeten strijd om echte mijnwerkersvakbonden verbindt met de huidige anti-vakbondsstemming onder ultra-rechtse Amerikanen die hopeloos ontregeld zijn geraakt door absurde samenzweringsverhalen.
Die thema's komen terug in Walters bundelEngel van Rome. Het openingsverhaalMr. Voice,gesitueerd in zijn woonstad Spokane, Washington, gaat onder veel meer over de man die de radiostem van de stad is, trouwt en... Meer dan de inhoud van die vertelling is het deze zin, die onthult waar het Walter om gaat, namelijk dat het leven soms zo'n vreemde wending neemt dat het lijkt of je een rol krijgt in een film waarvoor je nooit auditie hebt gedaan. 'Bepaalde ogenblikken hebben de kracht van belangrijke scènes.'
Over die scènes gaat het inEngel van Rome. Het lange titelverhaal - niet het sterkste van de bundel want al te luchtige slapstick - borduurt voort op het Hollywood-filmsetidee. Een jezuitisch opgeleide jongeman uit Nebraska, Jack Rigel, gaat met een beurs Latijn studeren in Vaticaanstad en loopt, platzak en hongerend, per ongeluk een filmset op en stapt daarmee meteen in het leven van de regisseur en in dat van de Italiaanse hoofdrolspeelster. Zijn leven neemt een wending die hij werkelijk niet had voorzien. En hij moet wennen aan de zeden, die los zijn en zogenaamd goed voor het creatieve proces. 'Op een filmset is niemand getrouwd. Er gebeuren dingen, zeker tussen acteurs onderling, snap je?'
Walters spel met feit en fictie op de filmset en elders is tegelijk een dubbelzinnige schrijfactie. Het Latijnse klasje in Vaticaanstad raakt via onze jonge Jack Rigel uit Nebraska betrokken bij het herschrijven van het draaiboek voor de kaskrakercomedyCiao, bandito. Iemand merkt dan op dat ambiguïteit bij het schrijven lijkt op de penseelvoering bij het schilderen. Later in het titelverhaal vergelijkt Rigel, dan scenarist in Amerika, schrijven met vertalen, dat hij omschrijft als 'de kunst van de onnauwkeurigheid'. De vertaling geeft nooit precies de oorspronkelijke tekst weer, hoe goed de vertaler ook is. Belangrijker dan accuratesse zijn echter de gevoelens die je, als vertaler en schrijver, wil evoceren.
Als er één gevoel is dat overheerst inEngel van Rome,dan is het besef van vergetelheid. Een gevaarlijke ziekte als kanker kan dat oproepen, inSlipstream,of ouderdom gepaard gaand met dementie, incontinentie en gedragsproblemen, zoals in het indringendeStad & lande.Dat verhaal is een pleidooi voor meer menswaardige zorginstellingen, instituties die zonder al te veel staatsregeltjes hun bejaarden nog zien als volwaardige burgers ondanks al hun handicaps. Walter maakt vanStad & Landeook een satire op het huidige Amerika, waar lhbtiq+-mensen om hun bestaansrecht moeten vechten. Zorginstelling Stad & lande, in het landelijke Idaho, heeft ondanks alle vrijheden voor de bejaarden helaas ook homofobe trekjes en lijkt wel de weerspiegeling van Amerika. De zoon moet telkens weer uit de kast komen voor zijn vergeetachtige, nog hanige, alcoholistische, rokende vader, die hij uiteindelijk achterlaat in de hevig gesubsidieerde 'Stad & lande', want wie kan de 24/7-verzorging écht betalen? 'Dit was de plek waar hij wilde zijn, in Idaho, in een fictief motel van nostalgie en ontkenning. En dit is hoe wij - als land - hebben besloten ons einde tegemoet te treden: rokend en drinkend en heteroseksueel richting vergetelheid.'
InNaar de hoekverbindt Jess Walter het leven van een bejaarde weduwnaar die niet goed weet wat hij met de kleren en spullen van zijn overleden vrouw moet doen, met dat van een paar modieuze hangjongeren in zijn buurt. Een van die jongeren deed wel eens een tuinklus voor hem. De man komt op het idee hun kleren aan te bieden die toch maar in zijn kasten blijven hangen, wat een mooie vermenging oplevert tussen oud en nieuw (afhangende broeken) in de mode: een lacherige verkleedpartij met allerhande broeken en overhemden. De oude man komt zo tot een nieuw inzicht: 'Alsof zij bij hun geboorte al wisten wat hij pas onlangs heeft ontdekt: dat we allemaal maar wat aanrommelen, op niets af, dat we in feite allemaal ergens op een straathoek staan te lummelen, wachtend op het moment dat de aarde...'
En om Moeder Aarde gaat het in Walters apocalyptische slotverhaalHet einde der tijden. Het weer in Mississippi is ontregeld: het sneeuwt. Twee sollicitanten naar één functie, klimaatspecialist, komen elkaar toevallig tegen en er ontstaat een entropisch tafereel dat indirect een beeld geeft van wat Moeder Aarde kan overkomen - nu al overkomt - door de klimaatcrisis. Het woord 'klimaatfanaticus' in zijn vertelling hanteert Walter zeer bewust. En in deze vertelling over het dreigende einde der mensheid gaat het weer om ouderen met nog weinig toekomst en jongeren met meer toekomst, als ze de hoop maar niet opgeven. De vergetelheid in dit verhaal gaat niet om één mens maar om de hele mensheid. Dat weet Jess Walter overtuigend duidelijk te maken, zonder een zweem van pathetiek.
Hoe wij ons einde tegemoet treden: rokend en drinkend
JESS WALTER Engel van Rome Vertaald door Nicolette Hoekmeijer. Marmer, 320 blz. Young Kwak | Jess Walter, Spokane - '... dat we allemaal maar wat aanrommelen, op niets af'