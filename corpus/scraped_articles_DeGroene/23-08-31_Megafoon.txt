Megafoon

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
31 augustus 2023
POPMUZIEK Drug Church & Militarie Gun
Op het graf van hardcore punk wordt de laatste tijd massaal gedanst, en wel door opwindende jonge bands die de energie van hardcore combineren met niet alleen de thema's van deze tijd, maar ook met een vaak even spannende als onverwachte mix van invloeden. Onlangs bleek het Californische Scowl, met de charismatische frontvrouw Kat Moss, live een onwaarschijnlijk opwindende combinatie van The Breeders, L7, The Distillers en hardcore uit het New York van begin jaren tachtig. Nog sneller aan het doorbreken is het Britse High Vis, dat klinkt alsof Liam Gallagher een tijdreis naar CBGB heeft gemaakt.
Twee van de beste bands van de nieuwe lichting komen binnenkort naar Nederland. Drug Church uit New York klinkt alsof iemand uit de jaren tachtig de invloeden van Black Flag heeft opgepikt, uit de jaren negentig zowel die van Quicksand als Nirvana, en een bonte mix van indierock en postpunk uit de jaren erna. Het levert een fantastisch nummer alsWeed Pinop, met een baslijn als een racketwerper, en met zinnen vol venijn.'Pay shit rates, get shit labor/ I should've started a chemical fire/ (...) Fuck you at $12.50 an hour',zingt Patrick Kindlon, alsof hij door een megafoon een boardmeeting van beroerde werkgevers toespreekt.
Verantwoordelijk voor de messcherpe gitaarriffs bij zijn band is Nick Cogan, die nu ook een eigen band heeft, die enkele weken geleden debuteerde met een van de lekkerste gitaaralbums van 2023.Life Under the Gunheet dat album, Militarie Gun de band. Minder gruizig en grillig dan Drug Church, maar twaalf glashelder geproduceerde uppercuts van nummers. Fugazi op z'n 2023's. De riff dieThink Lessinzet, de gejaagde puntigheid vanDo It Faster(ook in de tekst:'I don't care what you do, do it faster'),de zweepslag vanVery High:allemaal even raak, net als het gas terug inMy Friends Are Having a Hard Time.Turnstile heeft inmiddels de sporthallenstatus, maar Militarie Gun en Drug Church kunnen we nu nog zien in zalen waar het zweet aan de muur blijft plakken.
Leon Verdonschot
Militarie Gun speelt 14 november in Merleyn Nijmegen, 15 november in Stroomhuis E indhoven, 18 november in Rotown Rotterdam en 19 november in Ekko Utrecht. Drug Church speelt 16 februari op Dynamo Eindhoven
Daniel Topete | Militarie Gun