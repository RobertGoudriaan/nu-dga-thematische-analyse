Tegen Imran Khan lopen 150 rechtszaken

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
12 december 2024
Islamabad -Amnesty International heeft de Pakistaanse regering om een onafhankelijk onderzoek gevraagd naar het geweld tijdens de demonstraties in Islamabad vorige maand. Aanhangers van oud-premier Imran Khan waren massaal de straat op gegaan voor zijn vrijlating. Ooggetuigen vertellen hoe veiligheidstroepen op de betogers schoten. Op een video is te zien hoe een soldaat een biddende man van een hoge container duwt. Volgens de minister van Communicatie werd de man verwijderd omdat hij een TikTok-filmpje maakte.
Imran Khan had vanuit de gevangenis zijn supporters door het hele land opgeroepen steun aan hem te betuigen. Sinds hij twee jaar geleden door zijn politieke tegenstanders werd afgezet, zit hij gevangen. Ondertussen lopen er maar liefst 150 rechtszaken tegen hem, zoals 'het verkopen van staatsgeschenken', 'het afsluiten van een illegaal huwelijk' en 'het lekken van staatsgeheimen'. Khan noemt ze allemaal politiek gemotiveerd. Hij beschuldigt de regering ervan samen met de politie en het leger tegen hem te spannen. Zodra een rechter Khan in een zaak vrijspreekt, wordt hij op de parkeerplaats wegens 'nieuw bewijs' ogenblikkelijk weer ingerekend.
Tussen Khan en de gevestigde politieke dynastieÃ«n Sharif en Bhutto bestaat al jaren een machtsstrijd. Afgelopen februari won de populairste politicus Khan de verkiezingen. Maar door hem in de gevangenis te houden hopen zijn tegenstanders hem uit te schakelen. Zijn advocaat vertelt dat onlangs de elektriciteit in zijn cel voor vijf dagen werd afgesloten. Ook krijgt hij regelmatig bedorven voedsel.
Nadat er op demonstraties steeds meer Khan-aanhangers in enorme konvooien toestroomden, maakte de oproerpolitie volgens de bbc met geweld een einde aan de demonstraties. Verslaggevers bezochten verschillende ziekenhuizen waar tientallen zwaargewonden en lichamen vol kogels waren binnengebracht. De regering ontkent dat er bewust op de demonstranten is geschoten. De minister van Communicatie beweert dat de aanhangers van Khan geweld tegen elkaar gebruikten.
Bij een van de ziekenhuizen wachtten familie leden op nieuws over hun vermiste gezinsleden. Ze mochten niet naar binnen. Lichamen in het mortuarium werden niet aan de familie vrijgeven. Het medisch personeel was het zwijgen opgelegd.
Premier Sharif wil nu de partij van Khan wegens opruiing en terroristische activiteiten verbieden. De zoon van de vermoorde ex-premier Benazir Bhutto, Bilawal Zardari, stelt eerst nog een dialoog met alle partijen voor. Hij vreest voor nog meer politieke chaos. Khan weigert. Hij praat alleen met de legercommandant. Want die is de grootste baas in Pakistan.