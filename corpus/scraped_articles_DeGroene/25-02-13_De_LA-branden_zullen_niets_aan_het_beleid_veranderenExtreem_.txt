De LA-branden zullen niets aan het beleid veranderen Extreem weer

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
13 februari 2025
Los Angeles- Tientallen doden, honderden miljarden dollars schade, 180.000 inwoners die moesten evacueren. Voor veelAngelenosbetekenden de branden van vorige maand een 'eerste directe confrontatie met klimaatchaos', schreef klimaatcolumnist Sammy Roth van deLos Angeles Times.Maar hij concludeerde ook dat 'de branden niets zullen veranderen'. Dat heeft nauwelijks iets te maken met klimaatontkenning,het afwijzen van de wetenschappelijke consensus dat het klimaat verandert door menselijk handelen. Toen onderzoeken vorige week concludeerden dat klimaatverandering de extra omstandigheden hadden veroorzaakt waardoor het vuur zo uit de hand kon lopen, knipperde bijna niemand met de ogen. Extreem natte winters gevolgd door extreme droogte, uitzonderlijk harde winden - natuurlijk had dat bijgedragen aan de branden en natuurlijk stond dat niet los van klimaatverandering.
Daar ging het allang niet meer over. Men was overgegaan op een Amerikaanse hobby: de andere partij beschuldigen. Zo wees Jonathan Lesser van de conservatieve denktank Manhattan Institute erop dat sinds 1987 het aantal natuurbranden per jaar juist is afgenomen in CaliforniÃ«. Het probleem is dat die branden steeds grotere gebieden verwoesten. En dat, stelde Lesser, is het gevolg van het beroerde beleid van de Democraten. Zij zijn immers verantwoordelijk voor het bezuinigen op de brandweer ten gunste van hulp aan daklozen. Zij zijn het die milieubeschermende maatregelen doorvoeren die het land juist brandgevoeliger maken, zoals beperkingen van landgebruik die ertoe leiden dat projectontwikkelaars dan maar bouwen in gebieden die gevoelig zijn voor bosbranden. 'Of ze nu worden veroorzaakt door vuurwerk, elektriciteitskabels, bliksem of brandstichting, de branden die Los Angeles verwoestten waren het gevolg van decennialang slecht beleid.'
Klimaatcolumnist Roth gaat niet in op de merites van dergelijke argumenten, maar concludeert dat ze 'niet veranderen dat de Republikeinse Partij bijna volledig afhankelijk is van de fossielebrandstoffenindustrie en dat de Democratische Partij, hoewel in woord toegewijd aan klimaatactie, niet genoeg doet om fossiele brandstoffen geleidelijk af te schaffen'. En zolang daar niets aan gebeurt, concludeert hij, verandert er niets.