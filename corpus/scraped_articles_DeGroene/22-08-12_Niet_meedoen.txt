Niet meedoen

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
12 augustus 2022
InDe Groenevan 30 juni wijdt Lieke Knijnenburg een passage aan de protestantse invloed op de mentaliteit van hard werken die kan maken dat mensen zichzelf of anderen alleen nog als productiefactoren zien. Ze laat zich daarbij ook uit over 'het calvinisme'. Allereerst: hét calvinisme bestaat vooral in de ogen van buitenstaanders en wordt dan geacht een strakke, zuinige orthodoxe levensbeschouwing van harde werkers te zijn, ongeveer het tegendeel van wat dan met 'bourgondisch' wordt aangeduid.
Binnenstaanders zien een bonte internationale mengeling van vrijzinnige cultuurminnende gelovigen tot (ultra-)orthodoxen die geloven vanuit een diep doorleefd schuldbesef. En veel daar tussenin, losjes of wat vaster geënt op Calvijns inzichten, op ideeën van zijn tijdgenoten en op de organisatorische verwerking van dat alles in het negentiende-eeuwse neocalvinisme dat in Nederland resulteerde in de gereformeerde zuil. Eén opvatting delen al die verschillende 'calvinisten'. Dat is exact het omgekeerde van wat Knijnenburg beweert. Zij beweert: 'Niet het geloof maar hard werken [is] een manier om je van genade te verzekeren.' Dat gelooft een calvinist nooit. Hard werken verzekert een mens niet van genade, maar is integendeel een gift uit genade verleend, geen verdienste maar een voorrecht dat bescheiden in dank aanvaard kan worden. Geloof komt eerst - en wie orthodox gelooft weet zich wellicht verzekerd van genade, en wie vrijzinnig gelooft wellicht in genade begrepen. Vanuit die opvatting zal elke calvinist steeds weer erkennen dat het niet om werken gaat, hoe hard hij ook werkt. Weber noemde dat'innerweltliche Askese'.
Binnen de calvinistische stromingen zijn genoeg aanknopingspunten om los te komen van de productiviteitsdwang die Knijnenburg terecht aan de kaak stelt. Behalve de nachtclub kan ik er daarom nog één aanbevelen: een simpele kerkdienst waar de bezoeker niets hoeft.
JAN WILTS,Groningen
U kunt uw ingezonden brief van maximaal 400 woorden sturen naargroene@groene.nl