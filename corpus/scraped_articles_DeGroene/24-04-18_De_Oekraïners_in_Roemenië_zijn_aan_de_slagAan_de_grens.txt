De Oekraïners in Roemenië zijn aan de slag Aan de grens

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
18 april 2024
'Ik help mensen hier in Roemenië een baan te vinden. En ik zal dit graag in Oekraïne blijven doen als de oorlog voorbij is.' Olga (30) is een onderwijzeres uit Odesa die kort na de Russische invasie naar buurland Roemenië vluchtte.
Roemeense lokale en nationale autoriteiten, samen met lokale ngo's en vluchtelingenorganisatie unhcr, zetten steeds meer in op zelfredzaamheid van vluchtelingen. Sinds mei vorig jaar krijgen de tachtigduizend Oekraïense vluchtelingen in Roemenië beduidend minder financiele steun voor huisvesting en voeding en worden ze verplicht te werken en hun kinderen naar Roemeense scholen te sturen. Daarbij is er veel aandacht voor het versterken van de sociale cohesie tussen vluchtelingen en lokale gemeenschappen.
Vrijwilligers als Olga spelen daarbij een grote rol. In steden als Boekarest, Cluj, Constanta, Iasi en Suceava organiseren ngo's en buurtorganisaties bijeenkomsten met informatie en advies voor werkzoekenden, bijvoorbeeld over het beginnen van een bedrijf, professionele bemiddelingsdiensten, taalcursussen of netwerkevenementen. Recente cijfers tonen het succes van deze aanpak: in het eerste kwartaal van 2024 deden 3680 vluchtelingen een beroep op het unhcr-cash assistance-programma, tegen 59.709 in het hele vorige jaar.
Eugene Vovk is coördinator van integratieprogramma's voor Oekraïense vluchtelingen bij de ngo Sus Inima. Hij vluchtte kort na het uitbreken van de oorlog met zijn vrouw en twee kleine dochtertjes naar Sibiu in Transsylvanië. 'In het begin waren de vrijwilligers essentieel bij deze projecten', vertelt de ondernemer die in Odesa een online winkel voor fotografie, drones en sportartikelen had. 'Ze hielpen met vertalingen, het invullen van formulieren. Helpende handen.' Vovk heeft de motivatie van vrijwilligers in de loop van de afgelopen twee jaar zien veranderen. 'De urgentie is er niet meer en velen moesten weer aan het werk. Vluchtelingen hebben geen dagelijkse hulp meer nodig.' De nadruk ligt nu op onderwijs, integratie in het onderwijssysteem en de samenleving.
Wel heeft hij één grote zorg. 'Het onderwijssysteem is niet geschikt voor de integratie van Oekraïense leerlingen.' Het gebrek aan middelen en de wens van ouders om in Oekraïne een certificaat te behalen via onderwijs op afstand in het Oekraïense systeem is zwaar voor tieners. 'Dit zorgt voor een dubbele of drievoudige belasting voor leerlingen.'
Het aantal in 2024 getelde doden en vermisten aan de Europese buitengrenzen, volgens het Missing Migrants Project (IOM): 780