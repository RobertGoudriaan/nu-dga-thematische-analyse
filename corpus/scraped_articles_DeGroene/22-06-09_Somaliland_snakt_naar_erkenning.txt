Somaliland snakt naar erkenning

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
9 juni 2022
Hargeisa- 'Wij zijn een trots volk', zegt Edna Adan met opgeheven hoofd. 'Een gezagsgetrouwe natie die streeft naar een eervolle reputatie.' De 84-jarige activiste en oud-minister van Buitenlandse Zaken is een beroemdheid in eigen land. Ze richtte in 2002 het Edna-Adan-ziekenhuis op waar maandelijks ongeveer tweehonderd vrouwen bevallen en voert haar leven lang strijd tegen vrouwenbesnijdenis. Meisjes in Somaliland verzuchten vaak: 'Later, als ik groot ben, wil ik net als Edna zijn.'
Somaliland ligt ingeklemd tussen Djibouti, Ethiopië en Somalië en telt vier miljoen inwoners. Het voormalig Britse protectoraat werd in 1960 onafhankelijk en koos voor een unie met Somalië, waar het zich na een bloedige strijd in 1991 van los maakte. Sindsdien is het ministaatje een veilig, democratisch land dat door geen enkel ander land erkend wordt omdat afscheidingen in Afrika per definitie niet erkend worden.
Wat is het geheim van haar land? 'We houden ons aan de afgesprokencode of ethics',zegt Adan. 'Vertrouwen, eer en respect zijn voor iedereen belangrijk en zo kun je ook met verschillen omgaan.' Dat merk je dagelijks op straat, vindt de oud-politica. 'Vrouwen kunnen zonder wapens of beveiliging hun goud op de markt verkopen. Het volk beschermt hen.'
Adan wordt ook wela woman of firstsgenoemd. De 'Moeder Teresa van Afrika' is een begrip, binnen en buiten Afrika. Ze is de eerst gekozen vrouwelijke minister van Somaliland, de eerste Somalische vrouw die in 1956 in Groot-Brittannië studeerde en de eerst gekozen vrouwelijke president van de Unrepresented Nations and Peoples Organization. Ze blijft zich inzetten om de positie van vrouwen in Somaliland te verbeteren. 'Als wereldgemeenschap moeten wij de rechten van de vrouw beter waarborgen. De vrouw schenkt immers, met waarde, het menselijk leven.'
Het benauwt haar dat de internationale gemeenschap na 31 jaar haar republiek nog steeds niet erkent. 'Toeristen bezoeken ons land, zelfs uit Nederland. In mijn ziekenhuis werken Noorse, Amerikaanse en Britse zorgverleners. Waarom kijkt de wereld weg?' Ze kijkt vragend rond. 'Somaliland is een democratie en viert 31 jaar vrede en stabiliteit. Als de internationale gemeenschap de republiek erkent, dan kunnen we ons verder ontwikkelen.'