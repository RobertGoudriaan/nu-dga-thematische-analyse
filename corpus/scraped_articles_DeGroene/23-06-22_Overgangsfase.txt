Overgangsfase

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
22 juni 2023
Een goed gedekte landingstafel en de zero-emissiezone die er vanaf 2026 van kracht is ik schuif er met blote knieÃ«n aan, het wordt nu echt wat met die lente en de wijn zakt in helder pastel uit de hemel
op het gesteven wit de uitvoeringsagenda van de gemeente Haarlemmermeer blootgelegd in de kaakstructuur van de koe, de horizontale vreetbeweging, het lome oog van een gedempt bewustzijn, niets zo geluidsdicht als de zomereik uit 1945
ik zoom in op de schokkerige bomenkaart, zal ik een monumentale bestellen of een toekomstspil, het ligt niet aan de mogelijkheden maar aan de volvette puf die we al dan niet hebben, de uitstootgrafiek op roomzacht textiel in de vorm van een gans ligt straks op de knie en dan is het afwachten welke resten er vallen welke trilling door de ringvaart gaat
de vipterminal in de laatste gang, het herkauwde bewijs dat een verbod kan optreden binnen de permissie, de koe wordt geslacht maar het vlees is niet meer toegestaan
gul en genaakbaar offert het weiland in dikke olie zijn etenswaar de groengele katjes en de verbrandingsmotoren die ze bestuiven, ik zie ze niet mijn blikveld wordt almaar doorkruist, de leidinggevende van stadslogistiek schuift aan, kijkt schuin naar de bomenkaart voordat hij zegt dat de ontluikende lente toch elk jaar weer versteld doet staan en dan beginnen we.