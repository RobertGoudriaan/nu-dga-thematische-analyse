bellen

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
11 april 2024
een nachtige zwijgworp en daarna meebewegen de vaart is gemaakt en wordt nu versierd, kleine hangwang vol voorraad, glitter en glitter een badparel onder water het velletje van een gezicht uit een ei, de meeste keuzes overkomen mij als boter
klein en grijpgraag waren mijn borsten en nu smelten ze tot drijfballen, al die honger die mij niet aan het lachen krijgt
de elbe heeft nog nooit zo hoog gestaan de elbe stroomt over ik bel mijn moeder die altijd bezorgd was, ze ligt in bad en mist me niet, de stenen van haar vertrek zijn kil en vanzelfsprekend
een eindeloos renveld, waarom staan de dieren stil als ze zich ook uit de voeten kunnen maken, een deken met ingestikt goud, zijn het de vogels die in engelenpakjes de springstoffabriek binnengingen?
strooi mij onder, het gedode zorgeloze
een schaduw van een klapperend insect een modelheld al dat gierende dat zich uit mij laat glijden mijn moeder vindt dat ze zich altijd met mij mag bemoeien, ik nam haar rol en dankte haar af, ze is een belletje ze dobbert als vet op de rivier
de instrumenten rondom dit kwelgesteente, het geld ik ben best wel boos en melancholisch (Saturnus zegt ernstig en plichtsgetrouw)
ik wacht ik versier als een machteloze woedende druppels bloemstof op mijn geschuimde been