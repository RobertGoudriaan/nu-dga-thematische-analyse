Modderlawines teisteren Oberwallis Extreem weerbericht

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
25 juli 2024
Eugen Walpen uit Reckingen in het Zwitserse Oberwallis sloeg na het noodweer van eind juni in paniek met zijn vuisten tegen muren, kasten en deuren. Toen zijn vrouw Reinhild vreesde dat hij ook haar te lijf zou gaan, belde ze het noodnummer en werd hij per helikopter naar het dichtstbijzijnde ziekenhuis gebracht. Posttraumatische stressstoornis, luidt haar verklaring. 'Tijdens de laatste grote lawine in 1970 werd zijn ouderlijk huis verwoest en konden alleen hij en zijn zusje uit het puin worden gered', vertelt ze tijdens het opruimen van de modder in hetüberschimmteplaatselijke zwembad.
Door de heftige regen van 30 juni traden de bergbeken van Oberwallis buiten hun oevers. Het water, de modder en stenen kwamen terecht in de bovenloop van de Rhône die op zijn beurt op verschillende plaatsen buiten de oevers trad. Huizen, wegen, bruggen en wandelpaden zijn zwaar beschadigd. Fabrieken staan onder water en bijna vijftienhonderd werknemers zitten thuis.
Waterzuiveringsinstallaties zijn beschadigd, waardoor het afvalwater van meer dan elfduizend mensen ongezuiverd in de Rhône terechtkomt en stroomt naar het meer van Genève, waar nu een zwemverbod geldt. Een noodverordening verbiedt het weggooien van wc-papier in de wc. Ammoniak doet de algengroei in de Rhône explosief toenemen: een ramp voor de forellen.
Ondanks de inzet van het leger zal het herstel nog weken duren.
De klimaatverandering, en vooral de temperatuurstijging, veroorzaakt in de Alpen, aan de vele steile zuidhellingen voor meer regen, smeltende gletsjers en dooi van permafrost. De grond raakt los, waardoor aardverschuivingen en modderlawines ontstaan. De schade in Wallis wordt geschat op 100 miljoen Zwitserse franken.
Het leger heeft al de helft van 50.000 kubieke meters modder en stenen in Reckingen opgeruimd. De burgemeester wilde ter versnelling van de herstelwerkzaamheden de bijdrage van het leger verlengen. Prompt sprak de Walliser aannemersbond wbv zijn veto uit: de noodhulp betekende valse concurrentie voor de plaatselijke bouwondernemingen. Het herstel zal tot ergernis van de burgervader nu veel langer duren.
'Het hoge water gelaten tegemoetzien', luidde de kop na het 'zwarte weekend' boven de paginagrote advertentie in het dagbladWalliser Bote. Op de foto een weelderige villa omringd door aluminium schotten, daarachter: het wassende water.
Op deze plek wordtAan de grensvanaf nu afgewisseld met de nieuwe rubriekExtreem weerbericht