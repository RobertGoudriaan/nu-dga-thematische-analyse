Heimwee

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
17 november 2022
TELEVISIE Tegenlicht
De eerste keer dat ik de term 'solastalgia' las was inDe Groenevan 10 maart vorig jaar. Thijs Weststijn gebruikte hem in een mooi essay over 'historisch erfgoed en klimaatverandering' en gaf meteen een vertaling voor dat begrip, dat afkomstig is van de Australische 'milieufilosoof' Glenn Albrecht. 'Troostalgie', opperde hij, verwijzend naar het verschijnsel 'dat je heimwee voelt terwijl je nog thuis bent'. Albrecht duidt daarbij op het sinds razendsnelle klimaatverandering steeds vaker voorkomende verschijnsel dat je thuis je thuis niet meer is omdat het ingrijpend is veranderd, aangetast, zelfs vernietigd.
Zulk gevoel van verlies is natuurlijk veel ouder en werd dramatisch versterkt door industrialisatie en urbanisatie, nog voordat die het klimaat lieten wankelen. Orwell beschreef inComing Up For Air(1939) hoe een man in midlifecrisis uit nostalgie terugkeert naar de landelijke omgeving van zijn jeugd om vast te stellen dat die door commercie en kapitalisme 'onherstelbaar verbeterd' was. Door deTegenlicht-afleveringWelkom in het Symbioceen,waarin Albrecht de voornaamste gids is, realiseerde ik me dat het 'solastalgia' was die ik deze zomer ervoer toen ik langs een haast water-en bootloze IJssel fietste, door een niet groen maar geel landschap. Een unheimische, licht apocalyptische ervaring. Licht vergeleken bij wereldwijde catastrofes elders.
Symbioceen is de historische fase die, willen we de natuur en uiteindelijk onszelf redden, moet volgen op het Antropoceen waarin de natuur wordt teruggedrongen en vernietigd. Tijd is er nauwelijks, noodzaak te meer voor een ommezwaai naar samenwerking met en leren van de natuur. Albrecht stelde vast dat er geen vocabulaire bestaat voor de gevoelens die dat opwekt - vandaar neologismen als ecocide, eutierria (gevoel van eenwording met natuur), endemofilia (liefde voor wat je 'thuis' uniek maakt) et cetera.
Die benadering mag wereldvreemd lijken als actie tegen wat ons bedreigt, maar Albrecht maakt wel degelijk school, vooral onder kunstenaars (hopelijk ook steeds meer wetenschappers) die zijn theoretische benadering handen en voeten proberen te geven. We ontmoeten ontwerper Neri Oxman, die technologie en natuur verbindt in een poging robots en zijderupsen samen een gebouw te laten spinnen. We ontmoeten kunstenaar Lucas De Man die aan de hand van een huis dat onder meer op de Floriade stond een hartstochtelijk pleidooi houdt voor het nu al overstappen op bouwen met symbiotische materialen (zie zelf wat dat inhoudt - oude technieken en hypermoderne inzichten). We ontmoeten biokunstenaar Jalila Essa√Ødi die onder veel meer in een lab bij Eindhoven probeert bomen in zout water te laten groeien, strevend naar drijvende bossen in zee. Die mest tot textiel weet te maken - we zien een modeshow met kleding van 'mestic'. We zien meer ingenieuze innovaties op basis van natuurlijke processen. Te klein? Maar waar zijn anders hoop en de plicht tot optimisme? Deze aflevering illustreert het woord indrukwekkend met beeld, in schoonheid en gruwel.
Walter van der Kooi
Rob van Hattum (regie), William De Bruyn (research),Welkom in het Symbioceen, VPRO Tegenlicht,maandag 21 november, NPO 2, 20.25 uur