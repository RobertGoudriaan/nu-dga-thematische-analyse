Domrechts

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
5 december 2024
InDe Groenevan 28 november uit Marian Donner kritiek op de term domrechts. Ze stelt ook dat hoewel er nadelen aan nieuws op sociale media zijn, er ook voordelen zijn. Bijvoorbeeld heeft zij daar veel nieuws over Gaza kunnen vinden dat zij elders niet heeft gezien.
Professionele journalisten hebben een belangrijke en moeilijke taak. Zij moeten schrijven over situaties waar alle feiten nog niet van bekend zijn. Hier moeten zij zich houden aan bepaalde richtlijnen. Het is niet de bedoeling dat een journalistfake newsverspreidt omdat hij/zij alle feiten nog niet op een rij had. Daarom wachten journalisten soms met het rapporteren van bepaalde statistieken of beelden die misschien wel al op sociale media worden gedeeld.
Oorlog zal altijd de moeilijkste situatie zijn om een duidelijk beeld te krijgen van wat er werkelijk aan de hand is.
Wat ik opmerk aan de analyse van Donner, is dat zij nogal selectief is met het benoemen van de voordelen van sociale media. Aan haar voorbeelden is duidelijk te merken dat haar sociale-mediabubbel zeer links is. Waarom benoemt ze niet situaties zoals de explosie bij het Al-Ahli-ziekenhuis? Het narratief op sociale media was direct dat Israël dit ziekenhuis had gebombardeerd. Het zal me dan ook niet verbazen dat Donner ook op die avond dacht: ik heb nu veel sneller en beter beeld van de situatie in Gaza! Echter bleek later dat deze explosie helemaal geen luchtaanval van Israël was, maar eerder een oopsie van de Islamic Jihad. Heeft Donner dit ook op haar sociale-mediafeed meegekregen? Dit is maar één van de vele voorbeelden die ik kan geven over misinformatie op X aan de linkerkant.
Mijn punt is, Donner krijgt helemaal geen beter of sneller beeld van nieuws op X. Zij krijgt simpelweg de illusie hiervan omdat ze narratieven krijgt voorgeschoteld die haar vooroordelen bevestigen. Sociale-media-algoritmes zijn eng goed geworden in de laatste jaren. Je hoeft maar één post te liken en X weet direct welke duizend posts jou het langst op de website houden zodat je meer advertenties kan bekijken.
Donner denkt dat ze vanaf de zijlijn kritiek geeft op het boek van Schimmelpenninck, maar eigenlijk staat ze midden in het veld mee te spelen. Dat je bij het andere team speelt dan Wilders betekent niet dat je geen deel uitmaakt van het probleem.
FILIP ALEKSIC
Jan Rothuizen