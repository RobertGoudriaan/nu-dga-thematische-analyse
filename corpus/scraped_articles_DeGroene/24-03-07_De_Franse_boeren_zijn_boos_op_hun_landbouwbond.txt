De Franse boeren zijn boos op hun landbouwbond

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
7 maart 2024
Parijs- Tijdens de zestigste verjaardag van de Salon de l'Agriculture gaat een zwaarbewaakte Franse president om acht uur 's ochtends fel tekeer tegen gefrustreerde boeren die hem de toegang willen blokkeren en op de vuist gaan met de ordebewakers. 'De verplichte vermindering van het pesticidegebruik mag zijn ingetrokken, zolang de normen van het pesticidegebruik niet overal in de Europese Unie gelijk zijn en we overspoeld worden door goedkope kippen uit Oekraïne, zorgt dit beleid ervoor dat we elkaar te lijf gaan', zegt veeboer Didier Marvezy, een van de duizenden kleumende Franse bezoekers die door de onlusten pas na twee uur het beursterrein mogen betreden.
Marvezy is tevens een populaire hoofdrolspeler inLiefde in de weide,de Franse variant opBoer zoekt vrouw. Na zijn scheiding heeft hij een nieuwe relatie, maar hij hoort tot de zestien procent Franse boeren die onder de armoedegrens leven en hekelt vleesindustriegigant Jean-Paul Bigard die de veeboeren financieel afknijpt. Ook Arnaud Rousseau, voorman van de grootste boerenvakbond fnsea met zijn mega-landbouwbedrijf van bijna zevenhonderd hectare, veel groter dan het gemiddelde Franse bedrijf van 87 hectare, moet het ontgelden. 'Rousseau was betrokken bij de verdeling van de jaarlijkse negen miljard EU-subsidie en heeft niets gedaan aan schaalverkleining.'
De vakbondsleider is ook directeur van voedingsmiddelenmultinational Avril met een omzet van zeven miljard euro in 2021. 'Met zijn bodemprijzen houdt ook hij de boeren arm.' Marvezy's held is Jerôme Bayle die in januari met zijn tractor de snelweg blokkeerde en daarmee de protestbeweging initieerde. 'Bayle staat symbool voor onze situatie; zijn vader pleegde zelfmoord, een bijna dagelijks fenomeen onder noodlijdende boeren in Frankrijk.'
De president zal de hele dag zijn landbouwbeleid verdedigen, onder gefluit en leuzen als: 'Macron treed af!' Met zijn rug tegen de flinke stieren en even grote koeien, belooft de president ten slotte de boeren een minimumprijs voor hun producten. De matige reacties en het boegeroep waarschuwen hem voor een stem tijdens de Europese verkiezingen in juni op zijn grootste rivaal, het extreem-rechtse Rassemblement National. 'RN is de Frexit-partij. Maar zonder Europa is er geen landbouw.' De volgende dag loopt Jordan Bardella, lijsttrekker van het RN voor de EU-verkiezingen, handen schuddend over de Landbouwbeurs, poserend voor selfies en hier en daar aangemoedigd op rijm: 'Jordan Président!'