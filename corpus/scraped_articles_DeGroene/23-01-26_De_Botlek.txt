De Botlek

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
26 januari 2023
Als lid van een Vereniging van Eigenaren in Rotterdam die stadsverwarming afneemt van Eneco ben ik ge√Ønteresseerd in dit onderwerp. In het zeer lezenswaardige artikelDe Botlek als kachelinDe Groenevan 12 januari ontbreekt helaas informatie. Vermeld wordt dat de Afvalverwerking Rijnmond (AVR) betaald wordt voor het (aan Eneco) leveren van restwarmte.
Ook na speurwerk op internet blijft het echter onduidelijk om welke bedragen het hierbij gaat, waar deze op gebaseerd zijn en of ze een stijgende tendens vertonen. Hier komt nog het volgende bij. Eneco koopt gas op de wereldmarkt. Een deel van dit gas wordt tegen sterk gestegen prijzen doorverkocht aan huishoudens. Een ander deel van dit gas wordt omgezet in elektriciteit die eveneens tegen gestegen prijzen wordt afgezet. Bij die elektriciteitsopwekking komt restwarmte vrij die wordt verkocht in de vorm van stadsverwarming.
Ook de door afnemers hiervan betaalde prijs is (sterk) toegenomen. In 2018 ging het nog om 20 euro per gigajoule (eenheid voor warmte, GJ), inmiddels is dit opgelopen tot 36 euro per GJ en Eneco gaat dit jaar 75 euro (alles exclusief btw) per GJ rekenen.
Dus: AVR ontvangt geld voor de restwarmte die de dienst anders zou moeten lozen in atmosfeer en/ of oppervlaktewater, Eneco brengt afnemers hogere prijzen voor gas en elektra in rekening vanwege de toegenomen gasprijs en rekent vervolgens een torenhoog tarief voor het gebruik van restwarmte terwijl de gasprijs inmiddels is gedaald. En dit terwijl ten behoeve van mijn stadsverwarming helemaal geen gas (afgezien van bijstook in koude periodes) wordt gebruikt. Dit alles onder het mom dat stadsverwarming niet duurder mag zijn dan verwarming met een gasgestookte ketel. Tegelijk vraagt men zich in politiek Den Haag af waarom huiseigenaren die van het gas af zouden moeten niet staan te trappelen om aan te sluiten bij een warmtenet! Rara, hoe kan dat?
S. KEEGSTRA,Rotterdam