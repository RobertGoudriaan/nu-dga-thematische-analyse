Hayek en de overheid

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
29 september 2022
In het artikel over Friedrich Hayek, grondlegger van het neoliberalisme(De Groene,1 september), lees ik helaas niet of Hayek ook vond dat diensten die worden betaald door de overheid onderhavig dienen te zijn aan het prijsmechanisme van de vrije markt. Kan ik ervan uitgaan dat ook Hayek vond dat de prijs dient te stijgen als de vraag groter is dan het aanbod? Vond hij dat ook wat betreft diensten die worden betaald door de overheid? In de Nederlandse publieke sector is dat namelijk bijna nergens meer het geval. Zie het lerarentekort, het tekort bij de politie, zorgpersoneel, tolken. De tekorten stijgen en stijgen, de beloningen dalen eerder. De tarieven van de tolken zijn al veertig jaar niet geïndexeerd aan de inﬂatie, wat betekent dat ze nu relatief minder dan de helft zijn van wat ze in 1981 waren. Politici als de voormalige minister van Justitie beweren marktwerking na te streven, dat toont zich niet in de beloningen van ambtenaren en zzp'ers die voor de overheid werken. Bij het bedrijfsleven is het eigenlijk niet echt anders, zie bijvoorbeeld het schrijnende tekort aan beveiligers op Schiphol. Wat zou Hayek hiervan gevonden hebben?
Als tolk Spaans zag ik hoe voormalig minister van Justitie Grapperhaus besloot tolkdiensten die worden betaald door de overheid te laten bemiddelen door zogenaamde intermediairs, door ze aanbestedingen te verschaﬀen. Als zo'n intermediair zo'n aanbesteding heeft, kan de tolk alleen via die ene aanbesteder werken. De klant, bijvoorbeeld een asieladvocaat, kan de tolk alleen via die ene aanbesteder inschakelen. De enige keus die de tolk heeft is wel of niet akkoord gaan met het tarief en de voorwaarden van de bemiddelaar. Dit heeft tamelijk bizarre gevolgen, zoals de verplichting tot geheimhouding van het tarief. De aanbesteder kan alle tarieven van alle tolken met elkaar vergelijken, de tolken mogen niet van elkaar weten wat hun tarief is.
Wat zou Hayek hiervan gevonden hebben? Gezien zijn vriendschappelijke verhoudingen met dictator Pinochet, met zijn gruwelpraktijken, heb ik er weinig vertrouwen in...
Met vriendelijke groet, JASPER JACOBS
U kunt uw ingezonden brief van maximaal 400 woorden sturen naargroene@groene.nl