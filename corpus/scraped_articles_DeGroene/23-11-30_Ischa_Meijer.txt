Ischa Meijer

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
30 november 2023
Kort na het verschijnen van de biograﬁe van Ischa MeijerAlles gaat op vroeger terugvan de hand van Annet Mooij verscheen een recensie inDe Groene(16 november) van Christiaan Weijts. De toon van deze recensie is opmerkelijk. Enerzijds wordt waardering uitgesproken voor het vele werk, de grote nauwgezetheid en de goede leesbaarheid. Anderzijds wordt de kunde, de geloofwaardigheid van de schrijver in twijfel getrokken.
Met betrekking tot de jeugd doet de biograaf het goed: 'barmhartig, invoelend'. Het latere leven zou echter meer gedistantieerd zijn beschreven: 'zijn relaties met vrouwen, de manier waarop hij vrienden behandelde en de ingewikkelde relatie tot zijn kinderen en met name zijn zoon'. Het is niet direct duidelijk wat daar mis mee is. Daarna wordt de toon van de recensie tendentieus: 'Ze (d.i. de auteur) laat een enorme stoet vrouwen passeren en wijst op het vaste patroon'. Zij laat echter niet 'een enorme stoet vrouwen passeren', die vrouwen zijn er in grote hoeveelheid. Die relaties worden zorgvuldig en goed gedocumenteerd beschreven. Wel wordt een patroon geschetst en dat is voor Weijts een brug te ver. Je hoeft echter geen psycholoog te zijn om een patroon te onderkennen. (Suggestief wordt vermeld dat de biografe van opleiding 'psycholoog' is). Daarmee zou zij van Ischa Meijer een 'geval' maken. Weijts verwijt (uiteraard als man) Mooij in het bijzonder dat zij, als vrouw, zich minder goed kon verplaatsten in de 'misschien typische mannelijke problematiek van dwangmatige veroveringszucht, zelfdestructie, polygamie enzovoort'. Dit zegt meer over het man-beeld van Weijts dan over de kunde van Annet Mooij.
Het wordt nog erger: 'En passant krijgt zijn laatste geliefde, Connie Palmen, ervan langs. Indirect door hun relatie kortaf te behandelen als simpelweg de zoveelste in de reeks en rechtstreeks met het verwijt dat ze met de romanI.M."in de beeldvorming" Ischa en Connie voorgoed aan elkaar wist te koppelen.'
Connie Palmen krijgt er niet 'en passant van langs'. Hun relatie wordt uitvoerig geschetst. En wat Weijts een 'verwijt' noemt, is geen verwijt, maar de constatering van een feit. De recensie is, met de waardering voor het vakmanschap van Annet Mooij, inhoudelijk tendentieus. Waarom? Het is jammer dat deze afgewogen biograﬁe van een complex leven door deze recensie een valse start krijgt.
P. WERKMAN,Utrecht
Jan Rothuizen