Duitsland beschuldigt joodse kunstenaars van antisemitisme In de wereld

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
14 december 2023
Berlijn- 'Wat ons, joodse mensen, zou moeten beschermen, wordt nu ingezet voor islamofobie jegens onze bondgenoten. Wij zullen niet toelaten dat Duitsland racistisch is in onze naam.' Aan het woord is de Zuid-Afrikaanse kunstenaar Candice Breitz, van wie een expositie in het Saarlandmuseum in Saarbrücken onlangs werd afgelast vanwege 'controversiële uitingen' over de oorlog in Israël en Gaza. Ze veroordeelde naast de aanvallen van Hamas op 7 oktober, namelijk ook het excessieve geweld van Israël dat daarop volgde.
Dat laatste wordt in Duitsland sinds 2016 officieel gezien als vorm van antisemitisme. Het begrip maakte het mogelijk afgelopen weken vele tentoonstellingen, lezingen en uitreikingen af te blazen op grond van'Israelbezogener Antisemitismus'.Het ondertekenen van een bds-petitie die oproept tot een boycot van Israël, blijkt voldoende om jaren later nog een prijsuitreiking in te trekken. Academici en kunstenaars spreken van een heksenjacht.
Breitz neemt deel aan een panelgesprek dat ook bijna werd afgeblazen op deze gronden, maar Goethe-Institut Hamburg besloot de financiële steun niet in te trekken. Zo'n honderd mensen hebben zich in een krappe ruimte van kunstgalerie kow gepropt. Late binnenkomers nestelen zich op de grond, de trap en om de stoelen van de drie joodse sprekers.
De felle strijd tegen antisemitisme heeft volgens hen steeds minder te maken met een oprechte zorg voor de veiligheid van joodse levens, en steeds meer met het oppoetsen van Duitslands zelfbeeld als een land dat voorgoed heeft afgerekend met zijn donkere verleden.
'Ruim tachtig procent van de incidenten van antisemitisme in dit land wordt gepleegd door witte Duitsers', zegt Breitz. 'Sommige van deze mensen zitten in ons parlement. En toch gaat alle aandacht naar de mensen van kleur die zich uitspreken tegen de mensenrechtenschendingen in Gaza.'
'Hoeveel joden moeten er nog antisemitisch genoemd worden, tot we doorhebben dat hier iets goed mis is?' deelt de Israëlisch joodse schrijver Tomer Dotan-Dreyfus. Hij sprak zich in deBerliner Zeitungkritisch uit over het 'manipulatieve misbruik' van het begrip antisemitisme, dat tot veel kritiek en haat leidde.
De strijdlust is voelbaar in de ruimte. 'Ze kunnen je kunst, je muziek, je boeken cancelen, maar je hebt nog steeds je stem', zegt Breitz vastberaden. 'Wat gaan ze doen dan? Elke progressieve jood in dit land opsluiten?' Een wat ongemakkelijke stilte volgt, en dan nerveus gelach.