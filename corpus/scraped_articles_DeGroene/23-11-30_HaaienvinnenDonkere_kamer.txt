Haaienvinnen Donkere kamer

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
30 november 2023
De mensen die Hartmann fotografeert leven in een wereld die hun vijandig gezind is. Maar de vijand is een onzichtbare dreiging.
Hoe makkelijk is het om je eigen ogen te geloven? Om op je zintuigen te vertrouwen en ervan uit te gaan dat wat je ziet hetzelfde is als dat waarnaar je kijkt?
Geen van de andere foto's van Eddo Hartmann in Huis Marseille is zo groot afgedrukt als dit ene exemplaar. Dit beeld vult een kleine muur en ik begrijp wel waarom. Beton is altijd zo heerlijk... dramatisch. En zo'n gigantische haaienvin die oprijst uit het dorre landschap zit natuurlijk vol suspense. Hij belooft een gewelddadig, bloederig einde.
In de verte zie je een tweede vin. Haaienvinnen hadden ooit, samen met drijfzand en ratelslangen, een onredelijk groot aandeel in mijn verbeelding van de gevaren van het Ã©chte leven. Ik was nog nooit in aanraking gekomen met fenomenen als 'onverwachte uitgaven' en 'hoop aan de vooravond van verkiezingen' - niemand had me ooit op het hart gedrukt niet slordig om te springen met mijn geluk.
Die man in het witte pak, dat is natuurlijk ook wel een dingetje. Mannen in witte pakken voorspellen zelden veel goeds.
De betonnen constructie is het overblijfsel van een uitkijktoren ergens in Kazachstan, daar waar de Sovjet-Unie veertig jaar lang zijn kernproeven uitvoerde. Dertig jaar geleden was het, net als de Sovjet-Unie zelf, van de ene op de andere dag afgelopen. Hartmann legde de afbrokkelende restanten van die verdwenen werkelijkheid vast, zowel het desolate landschap als de mensen die erin leven. Het zijn oude mensen, die dat verleden nog hebben meegemaakt, en jonge, die tussen de overblijfselen een bestaan bijeenscharrelen.
Een rode steppe. Dat is toch precies wat je je bij zo'n plek voorstelt? En precies het soort plek waarvoor een fotograaf de halve wereld over reist? Maar zoals gezegd: wat je ziet is niet waarnaar je kijkt. Foto's bedriegen. We weten het en toch leven we in voortdurende ontkenning van dat besef. Deze en andere foto's zijn infraroodbeelden. Het licht dat wordt vastgelegd is het licht dat altijd en overal aan ons menselijke waarnemingsvermogen weet te ontglippen.
Wat we zien is niet wat we normaal zien en mijn onwillekeurige eerste gedachte was: het beeld klopt niet. Maar dat is natuurlijk onzin. We zien niet iets wat er eigenlijk niet is. We zien iets opeens wel. We zien dat wat er altijd is.
Het is een blik in de afgrond, een blik die ons confronteert met de hopeloos benauwde grenzen van ons waarnemingsvermogen. Met het besef dat de wereld niet alleen buiten ons ligt, maar ook buiten ons bereik.
In een van de begeleidende teksten in Hartmanns boek gaat het over de prijs die nu nog altijd wordt betaald voor de kernproeven: de zieke mensen, de kinderen die ook nu nog zwaar gehandicapt geboren worden. 468 proeven. Samen goed voor 2500 keer de kracht van de bommen die op Hiroshima vielen. The Polygon, zoals het werd genoemd, besloeg zo'n achttienduizend vierkante kilometer. Maar een gebied zo groot als Polen werd in de loop der jaren door gifwolken aangetast. 1,3 miljoen Kazachen zijn erkend als slachtoffer.
En daarmee wordt ook de dubbele betekenis van Hartmanns keuze voor infraroodbeelden duidelijk. De mensen die Hartmann fotografeert leven in een wereld die hen onmiskenbaar vijandig gezind is, maar vijandig op een onzichtbare wijze. Ze leven in een werkelijkheid die zich onttrekt aan hun zintuigen. In een werkelijkheid die zich op geen enkele manier direct laat waarnemen, maar die het ritme van leven en dood bepaalt.
Eddo Hartmann,The Sacrifice Zone.Hannibal Books, 2023. Tentoonstelling in Huis Marseille, Amsterdam, t/m 25 februari 2024
Foto's bedriegen. We weten het maar leven in ontkenning van dat besef
Eddo Hartmann | Black Pylon. testlocatie Semipalatinsk, Kazachstan, 2022