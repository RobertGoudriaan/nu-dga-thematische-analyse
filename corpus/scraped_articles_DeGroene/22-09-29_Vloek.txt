Vloek

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
29 september 2022
FILM Femi
De Nederlandse cinema laveert tussen twee uitersten: de 'publieksfilm' waarin lol aan de orde van de dag is en de 'kunstzinnige film' waarin het een en al kommer en kwel is, trauma en zielenwroeging.Femivalt in de tweede categorie: Dennis (Yannick Jozefzoon), begin twintig, kampt met zware geestelijke problemen sinds zijn Nigeriaanse vader zelfmoord heeft gepleegd. Met zijn moeder Thea (Janneke Remmers) woont hij in een krappe woning in Eindhoven. Zijn vriendin Asha (Joy Verberk) is zwanger van hem, maar ze heeft de relatie verbroken. Dan besluit Dennis zich te laten vervloeken door een Nigeriaanse priester, wat dit loodzware verhaal nog complexer maakt dan het al is.
Op het Nederlands Film Festival is er dit jaar veel aandacht voor het thema dood en rouwverwerking. MetFemisnijdt de beginnende regisseur Dwight Fagbamila tevens kwesties rond identiteit aan. In een statement zegt hij: 'Als zoon van een Nederlandse witte moeder en Nigeriaanse zwarte vader weet ik maar al te goed hoe het is om tussen twee culturen op te groeien en het gevoel te hebben om nergens écht thuis te horen: in Nederland ben ik zwart en in Nigeria ben ik wit.' In het licht hiervan lijkt het erop dat dit schizofrene bewustzijn de echte kern vormt van het verhaal dat Fagbamila vertelt, dus niet de vaderzelfmoord, niet de boze vriendin, maar verloren zijn in een vreemde wereld. Dat klinkt mooi, maar dat komt niet sterk genoeg naar voren inFemi.
De acteurs spelen uitstekend, vooral Jozefzoon die voor een Gouden Kalf genomineerd werd. De vormgeving is tot in de puntjes verzorgd: camera, licht en muziek vormen een geheel dat de mentale crisis van de hoofdpersoon weergeeft. Rood en blauw neonlicht bij nacht schept een magisch-realistische setting die in schril contrast staat tot de trieste realiteit van rijtjeshuizen in een Eindhovense wijk. Ook is er een bijzonder mooie scène waarin Dennis zijn hoofd scheert en zijn spieren en knokkelige ruggengraat een vreemd beeld creeert, alsof het lichaam aangeeft wat er in de geest gebeurt. Dit sluit aan bij de Nigeriaanse priester die Dennis op zijn verzoek vervloekt.
Het script gooit evenwel roet in het eten. Want uiteindelijk raakte ik het spoor volledig bijster. De vloek moet Dennis dus van zijn verdriet af helpen? Dat is een lastig idee, temeer als blijkt dat zijn ongeboren kind er ook nog iets mee te maken heeft. Wat dat dan precies is, komt nooit goed uit de verf. Wel interessant is het Nigeriaanse ritueel: Dennis bij de priester thuis samen met dansende mensen gekleed in vreemde kostuums. Maar ook hier zorgt het constant suggereren in plaats van een scherpe uitwerking van de thematiek voor verwijdering, zodatFemimij uiteindelijk koud liet.
Gawie Keyser
Te zien op het Nederlands Film Festival en vanaf 29 september in de bioscoop