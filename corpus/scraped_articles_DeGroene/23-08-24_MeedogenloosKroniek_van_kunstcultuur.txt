Meedogenloos Kroniek van kunst&cultuur

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
24 augustus 2023
FILM Passages
Kun je 'te veel' willen leven, zoveel dat je ieder moment van de dag als een hoogtepunt wil meemaken? Zo lijkt Tomas (Franz Rogowski) erin te staan, vanaf het moment dat we hem aan het werk zien op de set van zijn nieuwe film en hij het kleinste detail perfect wil. Jij daar, loop eens normaal van de trap af, doe het opnieuw en opnieuw totdat het goed is. En jij, houd dat wijnglas eens mooier vast, zeg.
Dan is het avond en de crew bouwt een feestje. Aan zijn geliefde, Martin (Ben Whishaw), heeft hij niet genoeg, en al helemaal niet als die zegt te moe te zijn om te dansen. Tomas laat hem achter bij de bar en papt aan met de sexy Agathe (Adèle Exarchopoulos). Martin ziet het allemaal met lede ogen aan en gaat naar huis.
De Duitse acteur Rogowski, bekend van onder meerTransitenUndine,die hij een paar jaar geleden met zijn landgenoot, regisseur Christian Petzold, maakte, injecteert in Ira Sachs'Passageseen enorme intensiteit en openheid in het personage van Tomas. De acteur lokt de kijker in een val: je kunt niet anders dan met Tomas meeleven, ook al is deze man meedogenloos als het gaat om romantische relaties. Zijn gedrag in de kroeg is nog maar het begin. Tomas wil alles, en wel nu. Ik weet niet of hij echt verliefd raakt op Agathe, in ieder geval niet genoeg om Martin voor haar te verlaten. Is hij dan verliefd op zichzelf? Op het leven?
Een scène gaat door merg en been. Martin, ingetogen en intelligent − prachtig − gespeeld door Whishaw, lijdt onder Tomas' ontrouw. Maar hij houdt van hem, hij geeft niet op. Wanneer ze alle drie overnachten in het huis van Tomas en Martin (samenloop van omstandigheden) kruipt Tomas midden in de nacht bij Martin in bed en volgt een woeste vrijpartij. Agathe ligt wakker, ze hoort alles.
Sachs is een Amerikaanse regisseur die eerder mooiemorality taleszoalsLove Is Strange(2014) enMarried Life(2007) over liefde, seks en macht maakte. Boeiend is dat hij Agathe omschrijft als het echte slachtoffer. Hij zegt: 'Die scène komt uit een horrorfilm, want je wil tegen haar schreeuwen: vlucht uit dat huis!' Sachs vervolgt dat zijn film iets vertelt over klasse, gender en wat het betekent om een vrouw te zijn. 'Vrouwen die geweld wordt aangedaan − dat is het hoofdverhaal van de cultuur van onze tijd, toch?'
Desalniettemin staat niet Agathe, maar Tomas in het centrum van de vertelling. Hij wil véél. Hij wil Agathe, maar hij kan niet zonder Tomas. Dan moet je als een kunstenaar laveren. Tomas aan het regisseren: loop nou góed van die trap af, bijt hij zijn acteur toe. Loop alsof je een ruimte voor jezelf creëert. Een ruimte waarin je kunt leven.
Gawie Keyser
Te zien vanaf 24 augustus
Imagine Filmdistributie | Agathe (Adèle Exarchopoulos) en Tomas (Franz Rogowski) in Passages. Regie Ira Sachs