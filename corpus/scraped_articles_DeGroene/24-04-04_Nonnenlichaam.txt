Nonnenlichaam

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
4 april 2024
FILM Immaculate
In de hoofdrol Sydney Sweeney, die op het punt staat filmster te worden maar op het moment vooral sekssymbool is. Op de poster: Sydney in nonnengewaad. De titel:Immaculate. Hoe vreemd dat alleen deze drie dingen genoeg zijn om het complete verhaal, begin, midden en eind, in drie seconden in je hoofd te laten afspelen, zodat de gang naar de bioscoop onnodig lijkt.
Wat te doen met Sydney Sweeney? Ze tartte in de afgelopen jaren de moderne seksuele mores, eerst met erotische scènes in de hbo-serieEuphoria,waarna ze halfnaakt in de Rolling Stones-clipAngryverscheen, wat leidde tot beschuldigingen van het objectiveren van het vrouwenlichaam. Ondertussen liet ze zien wel degelijk te kunnen acteren, onder meer in de seriesThe
Handmaid's TaleenThe White Lotus. Deze paradox schetst het probleem: een actrice die haar status als sekssymbool omarmt.
Dit alles leidt tot deImmaculate-optelsom: sexy vrouw in nonnengewaad in een narratieve setting waar onbevlekte ontvangenis in het spel is. Voeg hierbij dat het verhaal zich afspeelt in een klooster in Italië en dat de muziek net zo goed die van de populaire Italiaanse cinema van de jaren zeventig kan zijn, en je weet: we kampen met het waardeloze subgenrenunsploitationvan, ik noem maar wat,The Nun and the Devil(1973) ofKiller Nun(1979). Softporno-nonnenhorror, dus.
Hoe kan het dan datImmaculatea) goed en van begin tot eind vermakelijk is; en b) dat Sweeney het sekssymbool geen seconde wordt 'geëxploiteerd'?
Het helpt dat de film mooi gefotografeerd is, met diepe kleuren en clair obscur-belichting die het geheel eengothic feelgeeft, en dat de regisseur, Michael Mohan met wie Sweeney in 2014 de ook al vreemd-vermakelijke seksfilmThe Voyeursmaakte, het verhaal zonder tierlantijntjes vertelt. De vaart zit erin vanaf het moment dat de Amerikaanse Cecilia (Sweeney) bij het klooster in Italië arriveert waarvan we weten dat het foute boel is (openingsscène: een non wordt gemarteld en levend begraven). Vervolgens blijkt Mohan de kijkers - en dit genre - maar al te goed te kennen, zodat hij gestroomlijnd kan vertellen over sinistere priesters die wetenschappelijke experimenten uitvoeren met jonge, Maria-achtige nonnenlichamen in een poging een baby Jezus te kweken.
Van het laatste, bloederige halfuur valt enorm te genieten, temeer omdat Sweeney zo goed speelt. Verrassing: haar lichaam is de inzet, het object, maar geen moment gaat het om haar lichaam. De vijand is 'de kerk', die van machtsbeluste mannen, voorop een listige geestelijke gespeeld door Álvaro Morte (de professor in de serieLa Casa de Papel).Hoogzwanger - de Verlosser kan ieder moment komen - vlucht Sweeney voor de monstrueuze paters. Het fabuleuze einde, zonder iets te verklappen, máákt de film, een voorlopig hoogtepunt in Sweeney's prille oeuvre. Ze is sekssymbool, ja, maar een symbool dat je gerust feministisch kunt noemen, afgaande op deze héél fijne film.
Gawie Keyser
Te zien vanaf 4 april
NEON / Just Entertainment | Sydney Sweeney in Immaculate