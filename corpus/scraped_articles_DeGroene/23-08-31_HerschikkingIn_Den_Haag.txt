Herschikking In Den Haag

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
31 augustus 2023
Pieter Omtzigt wil met zijn partij Nieuw Sociaal Contractnietde grootste worden. De Franse filosofe Simone Weil ging nog een stapje verder: schaf politieke partijen helemaal maar af.
'De grootste worden is niet het doel', kopte de website vanTubantiabij de aankondiging van Omtzigts nieuwe politieke partij Nieuw Sociaal Contract (nsc).Omtzigt streeft naar 'verantwoorde groei'. Afgelopen weekend bleek dat dat nog lastig kan worden. In een peiling van I&O Research kwam de nieuwe partij uit op 31 zetels. PvdA/GroenLinks volgt als tweede met 28 zetels en de VVD als derde, met 22 zetels. Oftewel: NSC als grootste dus. Natuurlijk, het zijn peilingen, de verkiezingscampagne moet nog beginnen en Omtzigt moet in korte tijd zijn partij Nieuw Sociaal Contract draaiend krijgen. Toch sprakde Volkskrantal van 'een herschikking van de politieke verhoudingen'.
Die herschikking van de politiek zat misschien nog wel meer in Omtzigts ambitie van 'verantwoorde groei'. De interviewer vanTubantiamoest ook even slikken: 'Wordt u de eerste lijsttrekker in Nederland die niet de grootste partij wil worden?' 'Niet de macht om de macht', maar inzetten op samenwerking, verklaarde Omtzigt.Nieuwsuurwilde meteen weten hoeveel zetels het dan wél mochten zijn. Dat Omtzigt nog geen aantal kon noemen werd direct de kop op de website: 'Omtzigt weet nog niet welk zetelaantal voor zijn partij verantwoord is'. Voor Omtzigt is het een logisch gevolg van zijn ideeën over de bestuurscultuur: 'Een goed bestuur betekent ook dat je naar jezelf kijkt wat goed bestuur is' en dat 'je weet dat je iets kunt of niet kunt'.
De verbazing is niet onbegrijpelijk. Het is een nogal onorthodoxe manier om een nieuwe politieke partij aan te kondigen. Sterker nog, volgens de Franse filosofe Simone Weil kán het zelfs helemaal niet:nietde grootste willen worden. Voor Weil is het een essentieel kenmerk van een partij: 'Het eerste en uiteindelijk enige wat elke politieke partij beoogt is haar eigen groei, en dat zonder enige begrenzing.'
Het citaat van Weil komt uit haar opmerkelijke kritiek op politieke partijen. Een essay dat ze schreef tijdens de Tweede Wereldoorlog; dit jaar bezorgde de Belgisch-Poolse filosofe Alicja Gescinska een Nederlandse vertaling, voorzien van commentaar:Politiek zonder partijen.Ik zette me onlangs aan het lezen van Weil door een uitnodiging voor een gesprek over de tekst en de komende verkiezingen. Door de titel van de Nederlandse editie dacht ik aan een betoog over de vermeende irrelevantie van politieke partijen. Bij Weil is het juist het tegenovergestelde.
Politieke partijen zijn voor Weil té 'relevant' geworden, in de zin van: te dominant. Haar recept: het afschaffen van alle politieke partijen. Het is natuurlijk gemakkelijk zo'n essay terzijde te schuiven als een soort fantasme of een gevaarlijke weerbare democratiead absurdum:niet een enkele partij verbieden in uitzonderlijke omstandigheden, maar alle partijen - per direct! En ja, Weil mist, zoals dat wel vaker gaat in radicale pleidooien, regelmatig doel; Gescinska spaart Weil dan ook niet in het nawoord. Maar Gescinska stelt ook terecht dat Weil ons kan helpen om kritisch naar onze politieke cultuur te kijken.
Weils lijst met klachten over politieke partijen is lang. Zo jagen partijen 'collectieve passies' aan waar rationaliteit zou moeten heersen, beperken ze het denken van hun leden en monopoliseren ze de toegang tot de politiek. Het resultaat: partijen zijn tussen de bevolking en 'het ware' in komen te staan. Ze maken het onmogelijk voor de bevolking om zich een zo goed mogelijk oordeel over het algemeen belang te vormen. Weil: 'Partijen zijn een geweldig mechanisme dat ervoor zorgt dat er in het hele land geen enkele geest zijn aandacht richt op de bepaling van wat, in publieke aangelegenheden, het goede, het rechtvaardige en het ware is.'
Laten we twee van Weils klachten eens langslopen. Ook de Hongaarse hoogleraar en oud-rechter András Sajó waarschuwt in zijn werk voor wat bij Weil de 'collectieve passies' in de politiek zijn. Sajó ziet in een sterke rechtsstaat een middel om rationele besluitvorming te waarborgen. Ernst Hirsch Ballin heeft er in zijn Rechtsstaatlezing in 2013 al op gewezen dat meer aandacht voor grondwettelijke kaders de politieke overspannenheid kan verminderen: 'een bevrijding (...) van de - door media-effecten permanent opgevoerde - druk om standpunten in te nemen die vervolgens niet uitvoerbaar zijn'. En neem de dwang die volgens Weil van partijen uitgaat. Dan komt al snel de nogal dichtgetimmerde fractiediscipline in beeld, waar ook Gescinska op wijst. Kortom, je hoeft Weils betoog niet te omarmen om te erkennen dat ze aantal zwakke plekken van onze partijendemocratie in beeld brengt.
Daarmee komt de vertaling van Weil op het juiste moment. Het regent afscheidsbrieven van Kamerleden: na de Tweede-Kamerverkiezingen in november treedt een nieuwe generatie aan, die het echt anders kan gaan doen. De grootste politieke uitdager bij de verkiezingen is bovendien voortgekomen uit een dieptepunt van de Haagse politieke cultuur: zonder 'functie elders' was een Nieuw Sociaal Contract onwaarschijnlijk. En laat meer aandacht voor de grondwet en kritiek op al te rigide fractiediscipline nou net twee kernthema's van de oprichter van die partij zijn.
Partijen zijn tussen de bevolking en 'het ware' in gaan staan
...