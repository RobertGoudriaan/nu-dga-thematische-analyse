Dwangarbeiders uit NoordKorea rebelleren in China

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
29 februari 2024
Beijing -Arbeidersopstanden zijn er in China zelden, en in Noord-Korea helemaal niet. Daarom was een recente rebellie van Noord-Koreaanse textielarbeiders in China waarschijnlijk een historisch unicum. Ze maakten naaimachines en keukengerei kapot en sloten opzichters op. De actie begon toen de arbeiders hoorden dat hun regering hen nog meer had bestolen dan normaal. Normaal gaat negentig procent van hun loon rechtstreeks naar Pyongyang. Maar nu waren ze ook de resterende tien procent kwijt.
Permanente of tijdelijke dwangarbeid is in Noord-Korea heel gewoon, vooral in de bouw en de land- en mijnbouw. De dwangarbeiders zijn gevangenen en 'vrijwilligers': werknemers van staatsbedrijven, leden van de vrouwenbond, jongeren en soms ook kinderen. 'Vrijwilligers' die weigeren worden zwaar gestraft. Ook in het buitenland werken Noord-Koreaanse dwangarbeiders. Ze moeten het regime aan deviezen helpen, net als de smokkelende Noord-Koreaanse diplomaten en de verkopers van Noord-Koreaanse raketten en granaten aan Rusland. Naar schatting hebben tussen 2017 en 2023 zo'n honderdduizend in het buitenland tewerkgestelde dwangarbeiders het regime met zevenhonderd miljoen euro gespekt, dit ondanks een besluit van de VN Veiligheidsraad om hen te repatriÃ«ren.
De meeste Noord-Koreaanse dwangarbeiders werken, na een zorgvuldige screening in hun vaderland, drie jaar lang in Rusland en vooral in China in textielfabrieken, IT-bedrijven, de bouw of visverwerkingsbedrijven. Hun familie mag niet mee, om de kans dat ze ontsnappen kleiner te maken. Ze werken zestien uur per dag en hebben hooguit een dag in de maand vrij. Het bedrijfsterrein mogen ze niet af, behalve onder begeleiding. Hun Noord-Koreaanse bewakers slaan en verkrachten. Een vrouw zei dat ze behandeld werd als een insect. Begin 2020 gingen Noord-Korea en China vanwege corona op slot. De betaling van de dwangarbeiders stopte. In augustus 2023 ging Noord-Korea eindelijk weer open, maar de beloofde betaling van achterstallig loon bleef uit.
In vijftien textielfabrieken in de Chinese provincie Jilin, grenzend aan Noord-Korea, brak op 11 januari een opstand uit. Er zouden 2500 arbeiders bij betrokken zijn geweest, het grootste protest van Noord-Koreanen ooit. De berichten over deze rebellie komen uit bronnen in China en van een gevluchte Noord-Koreaanse diplomaat. Volgens hem hebben de arbeiders alsnog een fractie gekregen van hun achterstallige loon - het loon waarop ze recht hebben. Maar sinds wanneer hebben dwangarbeiders rechten?