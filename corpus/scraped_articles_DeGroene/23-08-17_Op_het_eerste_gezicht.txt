Op het eerste gezicht

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
17 augustus 2023
TONEEL Zwaanmeer
De man die ons welkom heet, werpt zich op als het 'live programma boekje'. Zo een die je krijgt bij een bezoek aanHet Zwanenmeer. Daarin staat het verhaal over prins Siegfried die al jagend een stel zwanen in zijn vizier krijgt die betoverde vrouwen zijn. Op slag wordt hij verliefd op de beeldschone Odette die alleen 's nachts haar menselijke gedaante toont. Met een geestige publieksquiz praat regisseur Jip Vuik ons bij, want op de vraag wie dat ballet ooit heeft gezien, gingen in de festivaltent op de Boulevard in Den Bosch maar een paar vingers omhoog. 'Waarom moet de prins van zijn moeder met een prinses trouwen? En wat vinden we daarvan? Juist: níet goed! Want het gaat om de...? Precies, de ware liefde.'
Slim worden ze zo meegenomen in de visie van de makers vanZwaanmeerop het negentiende-eeuwse sprookje. Essentieel daarin is de romantiek: een historische stroming waarin de natuur symbool stond voor de woeste menselijke emoties, en het met de ware liefde meestal slecht afliep. Dat in deze tweepersoonsversie van het beroemde ballet de lichamelijke interactie vanwege MeToo-gevoeligheden achterwege zal worden gelaten, lijkt een flauwe gimmick om de uitvoerenden van dansen te ontslaan.
De twee performers van hiphop-theatercollectief DIEHELEDING, Marie-Mae van Zuilen en afwisselend Carlo Paardenkooper of Steven Ivo, staan tijdens de introductie in trainingspak en op zachte balletschoenen opwarmingsoefeningen te doen. Maar ze uiten zich louter in snel gemonteerde rapnummers, woest uitgespuwd, ironisch uitvergroot of intiem ingeleefd, met ineens een mooi lied van verlangen door Van Zuilen als Odette. Soepel schakelen ze tussen verschillende werkelijkheden. Ze verbeelden de hoofdpersonages, waaronder de boezemvriend van Siegfried met zijn verborgen homoseksualiteit. Ze beschrijven ballettaferelen alsof ze er samen naar kijken - 'O nee! danst de koningin' - met reeksen van opgenoemde academische danspassen als ritmische spanningsopdrijvers:'Battement, battement, tendu, pirouette.'
Tot de eigentijdse werkelijkheid van de twee spelers zich opdringt. Dan blijkt het romantische idee van liefde-op-het-eerste-gezicht, dat bij deze jonge mensen nog altijd is aangetast door hun date-ervaringen en door het huidige MeToo-bewustzijn. Was de nachtelijkepassvan een logeervriend nou echt zo onschuldig als de Siegfried-vertolker doet voorkomen? Hoeveel grenzen heeft Van Zuilen als vrouwelijke jager overschreden met haar satanische wraaknemingen op mannen die dat eerder bij haar deden? En wilde zwanenvrouw Odette eigenlijk wel gepakt worden door de prins die door haar te 'redden' uiteindelijk haar ondergang betekende?
In de bekentenissen en verhitte gedachtewisselingen van de twee spelers sluipen vertwijfeling, onmacht en droefenis. Dit mondt uit in een dramatische eindscène, helemaal in lijn met het wezen van de romantiek. Meeslepend uitgespeeld middels een rap vol flarden van het voorgaande, verweven met gezongen uithalen uit Van Zuilens romantische liefdesdroom. Zo nemen de makers vanZwaanmeerhet publiek mee de diepte in. De korte festivalvoorstelling bevat meer complexiteit dan een avondvullend ballet. Tegelijk blijft er de verwondering over het wezen van de liefde. Heel knap gedaan.
Marijn van der Jagt
T/m 2 september in De Nijverheid, Utrecht, en op Nazomer Zeeland.https://dieheleding.nl
Derk Stenvers | Marie-Mae van Zuilen als Odette in Zwaanmeer