Niet huilen maar werken Kunst Miriam Cahn

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
28 november 2024
Reading Dustin het Amsterdamse Stedelijk toont compromisloos werk van de Zwitserse kunstenaar Miriam Cahn. Ook haar beruchteFuck Abstraction!is er te zien.
In de beeldende kunst biggelentranen meestal in een of twee goedgevormde druppels uit de hoek van een vochtig oog. Populaire tranen zijn die van Máxima bij haar huwelijk of die van Sinéad O'Connor in haar videoclip: een kort, stil moment van verdriet met behoud van controle. Of zoals die op de schilderijen van huilende kinderen van Bragolin die inmiddels als reproductie over de hele wereld te vinden zijn. Je veegt ze met de hoek van een zakdoekje weg.
De Zwitserse kunstenaar Miriam Cahn vindt dat kunst geen etalage moet zijn voor zulke populaire sentimenten.'Weinenmüssen'is voor haar huilen met het hele lichaam. In de eerste zaal van haar huidige tentoonstelling in het Stedelijk Museum in Amsterdam hangen twee schilderijen met die titel. Op de ene zien we een naakte vrouw van opzij, ze leunt voorover. Ze grijpt naar haar hoofd, waarmee ze tegen een muur rust, haar andere hand zit tussen haar benen. Bij een tweede, kleiner werk, bedekken de handen het gezicht van een vrouw die je recht van voren ziet. Ze is opnieuw naakt, ze zit, haar borsten hangen opzij. Centraal staat haar enorme open mond en haar rood aangelopen gezicht.
Buiten op de gevel van het museum mag dan een metersgrote aankondiging hangen, bij de ingang van de eerste zaal krijg je geen introductie of aankondiging op de tentoonstelling. Links en rechts voor de smalle ingang staan waarschuwingsbordjes voor 'afbeeldingen van (seksueel) geweld', maar het schilderij van de barende vrouw, recht tegenover die ingang, heeft de bezoeker dan al gezien. Rode gezichten, bungelende borsten, prominente vagina's, soms bloedend, soms barend, staan hier centraal. De 42 schilderijen en tekeningen hangen zij aan zij, zonder eigen naamkaartje aan de muur. Alleen met behulp van schematische overzichtskaarten kun je als bezoeker uitvinden wanneer en met welke titel Cahn de kunstwerken heeft gemaakt.
Miriam Cahn is nu vooral beruchtom haar verbeelding van seksueel geweld: in mei vorig jaar was er in Parijs ophef over haar schilderijFuck abstraction!,waarop ze een man schilderde die twee kinderen dwingt tot orale seks met hem. Het wás geen verheerlijking van seksueel misbruik, aldus Cahn, het was een metafoor voor de machtsverhoudingen binnen een oorlog, in dit geval bij de gruweldaden in Boetsja.
In het verleden was Cahn vooral bekend om haar compromisloze houding tegenover musea en curatoren. In 1982 trok ze zich op het laatste moment terug van Documenta 7 in Kassel. Ze moest namelijk van curator Rudi Fuchs de ruimte die ze dacht alleen te mogen vullen, alsnog met een andere (mannelijke) kunstenaar delen. Daarbij zou het niet blijven, blijkt uit het boekDas zornige schreibenuit 2019. Hierin maakte Cahn een selectie van haar briefwisselingen met curatoren, tijdschriftredacteuren en museumdirecteuren van de afgelopen 45 jaar openbaar. Met scherpe pen maakt ze gehakt van iedereen die haar denkt anders te kunnen behandelen dan een mannelijke kunstenaar, haar kunst als massaproduct in te zetten of een interpretatie te geven waar ze het niet mee eens is.
Zo bedankte ze vriendelijk voor het docentschap aan de kunstacademie van München. Niet omdat ze niet de eerste vrouwelijke docent wilde zijn, maar omdat ze vond dat er eerst een afbraak nodig was van de'steifer patriachaler strukturen'(Cahn schrijft Duits zonder hoofdletters) waarop het kunstonderwijs rustte. En zo kreeg Bice Curiger, hoofdredacteur van het inmiddels legendarische Zwitserse kunsttijdschriftParkett,in 1986 een veeg uit de pan toen ze Cahn aanbood tien tot twaalf pagina's naar eigen inzicht te mogen vullen. De kunstenaar schreef terug dat'miriam cahn im parkett'een lompe reclameslogan was, en dat ze zich sowieso niet herkende in de benadering van kunst van het tijdschrift, die was veel te commercieel:'der internationale jet-set-tourismus tanzt auf eurem parkett'.
In het Stedelijk lijkt directeurRein Wolfs, op initiatief van Adam Szymczyk, voormaligcurator-at-largevan het Stedelijk (én voormalig curator van Documenta in 2017, waar werk van Cahn wél was te zien) voor de veilige weg te hebben gekozen. Cahn kon haar tentoonstelling zelf inrichten en alleen een door Wolfs ingesproken audiotour en een bondige tekst op een flyer biedt weinig context. Waarom de tentoonstellingReading Dustheet, een letterlijke herhaling van de tentoonstellingLesen in Staubdie Cahn in 1988 in Arnhem had, wordt niet duidelijk.
Dat is niet alleen vreemd omdat musea doorgaans proberen een originele titel te bedenken voor een tentoonstelling. Maar ook omdat het'Lesen in Staub'toen betrekking had op de manier waarop Cahn werkte. Ze moest niets hebben van de traditionele schilderkunst, die was gekaapt door mannen. Bij de door Nederland rondreizende tentoonstellingFeministische Kunst Internationaalin 1979-1980 exposeerde ze boeken met tekeningen, omdat dat de meest primitieve kunstvorm was, het moest er zo provisorisch mogelijk uitzien. 'Misschien kom ik ooit over de woede en het verdriet heen', schreef ze in de catalogus. Ook in Arnhem ging het over 'mijn buik, mijn menstruatie, mijn isolatie', maar ook over woede en verdriet. De tekeningen maakte ze als bij een performance: zittend op de grond tekende ze met zelfgemaakt zwart krijt op grote vellen papier, ze strooide het stof op het papier en veegde en liep erdoorheen. Dát was lezen in stof.
Van die performances is in het Stedelijk geen spoor meer te zien, wel hangen er enkele vroegere krijttekeningen in de tentoonstelling. Inmiddels heeft Cahn zich het schilderen met olieverf alsnog toegeëigend, zij het onder haar eigen voorwaarden. Nooit mag een schilderij de heilige en sentimentele status krijgen die het in de (mannelijke) kunstgeschiedenis heeft. Kunsthistoricus Éric de Chassey beschreef in 2019 een atelierbezoek aan haar huis in het Italiaanse deel van Zwitserland. Cahn had haar schilderijen steeds kort voor haar borst gehouden, bij de grotere exemplaren moest ze een stap opzij doen. Amper had De Chassey de tijd om de schilderijen en tekeningen te bekijken. Binnen een uur had ze al haar recente werk aan hem getoond. Dit was geen atelierbezoek, concludeerde De Chassey, dit was een performance die ze bij iedere curator die haar bezocht, opnieuw uitvoerde.
Ook de tentoonstelling in het Stedelijkmoet je zien als zo'n flitspresentatie, begrijp ik nadat ik twee keer vergeefs heb geprobeerd er grip op te krijgen. De tentoonstelling bestaat uit vier hoofdstukken. Om haar onafhankelijkheid van musea en verzamelaars te behouden, toont Cahn alleen werk uit eigen collectie. De eerste zaal heetNur Körper.De 42 schilderijen dringen zich op zonder één lichaam naar voren te duwen, de kunstwerken los van elkaar zien is ondoenlijk. Ze lijken het geheel aan houdingen, plichten en rechten te verbeelden die het vrouwenlichaam in deze wereld opgedrongen krijgt.Nur Körper,slechts lichaam, is een gebod waar de vrouw volgens Cahn moeilijk aan kan ontsnappen.Gebärenmüssen,kinderen baren dus, sluiers dragen, seks aanbieden. AlsHeutegefühl,gevoel van vandaag, staat een naakte vrouw als een pudding scheef in elkaar gezakt in een donker wordend landschap. En dit is pas het begin.
DeBrutalitätenraumerna toont namelijk alle vormen van geweld waar de mens een aandeel in heeft. Vermoorde mensen,'white supremacy porn',onthoofdingen, pistool tegen een hoofd, tanks, vluchtelingen die'schnell weg!'moeten en atoombommen. Grote en kleine formaten, werken uit de jaren tachtig tot recent, een lawine van geweld waarin een stompende vuist het repeterende beeld is. Zo ziet het eruit in het hoofd van een mens die het leed van de wereld machteloos aanschouwt. Het houdt niet op, het wordt steeds erger.
Undarstellbarlijkt de treurige synthese van deze eerste twee stappen. Hier hangt het in Parijs met verf besmeurde schilderijFuck Abstraction!tussen meer tekeningen van verkrachtingen, een huilende soldaat, een jonge drenkeling, en verdronken lichamen op de zeebodem. Deze ruimte is kleiner, het effect van de kunst is daardoor anders, misschien ontstaat zelfs een vorm van onverschilligheid. In de filmruimte erna zijn films te zien die Cahn in de jaren tachtig en negentig maakte. Het zijn tergend langzame, uit de hand gefilmde beelden van bergen, zonsondergang of bloemen. Wolken trekken voorbij in stilte. Dit is ook de wereld, lijkt Cahn te willen zeggen. Alsof er niets aan de hand is.
De laatste ruimte is er eendie je makkelijk voorbij loopt. Pas bij mijn derde bezoek ontdek ik het kamertje dat deels in de filmruimte is geschoven.'Weinenmüssen'is hier het thema. Het heutegefühl op 8 oktober is een angstig gezicht met holle ogen en twee handen boven het hoofd, op 18 oktober is het gezicht een wit masker geworden met een openhangende mond,weinenmüssenheet ook dit schilderij. En dan komen de tranen, in grote vegen, bruin en lelijk over het hele gezicht, een rode neus of in een gezicht in aquarel dat aan de onderste helft naar beneden druipt. Een oud olieverfschilderij uit 2004 met zo te zien gekleurde banen vormt de basis voor een grijswit, uitgehold gezicht.
Allemaal zijn ze geschilderd in oktober 2023, als reactie op de aanval door Hamas op Israël. In de tekst'Mein rhythmisches schreiben'die samen met de reproducties van een paar tekeningen bij de tentoonstelling verscheen, schrijft Cahn hoe zij zich als joodse kunstenaar in de huidige kunstwereld voelt. Hoe ze het goedpraten van de antisemitische karikaturen die bij Documenta in 2022 te zien waren, verafschuwt, en hoe solidariteitsbrieven'für Palästina, gegen Israel'de terreur door Hamas niet vermelden. Met de curator met wie ze samenwerkte die haar uitlegde dat Israël het zelf had gewild, heeft ze meteen de samenwerking beëindigd.'Ich weine nie/ ich arbeite',schrijft ze. Ze wil niet meer tot de kunstwereld behoren.
Op dezelfde dag dat ik de tentoonstelling voor de derde keer bezoek, verschijnt op sociale media een foto van vier blij kijkende mannen. Het zijn de directeuren van drie grote Nederlandse musea van hedendaagse kunst samen met Wael Shawky, maker van de filmDrama 1882,een van de grote publiekstrekkers op de afgelopen Biënnale van Venetië. De musea kopen gezamenlijk de film aan, vandaar de blije gezichten. Een film over de opstand onder leiding van Ahmed Urabi tegen de Europese overheersing. De ironie van de foto en het gebaar is na het zien van de tentoonstelling van Cahn moeilijk te ontkennen. Maar Cahn zal er niet om huilen, zij werkt door.
Marc Asekhame / met dank aan de kunstenaar, Meyer Riegger en Galerie Jocelyn Wolff, Parijs | Miriam Cahn, atombombe, 20.4.1991