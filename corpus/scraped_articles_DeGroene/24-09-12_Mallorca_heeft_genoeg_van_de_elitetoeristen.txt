Mallorca heeft genoeg van de elitetoeristen

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
12 september 2024
Barcelona -Het leven van een miljardairszoon is niet eenvoudig. Alles binnen handbereik, niets om voor te vechten, wat kan het bestaan soms toch doelloos en saai zijn. Vraag maar aan Dennis V., de 35-jarige nazaat van een supermarktmagnaat uit het Duitse MÃ¶nchengladbach. Maar gelukkig heeft papa een groot, snel jacht van een miljoen of vier. Daarmee kun je lekker langs de kust van Mallorca scheuren. Je sleept flink wat drank aan boord, nodigt een paar vrienden uit en dan kun je nog best een leuke vrijdagavond beleven. Vooral met al die kleine vissersbootjes.
Guillem Comamala was twintig, een getalenteerd volleyballer en een briljante student wiskunde aan de Polytechnische Universiteit in Barcelona. Op zijn middelbare school op Mallorca herinneren ze hem als een geliefde en bescheiden leerling, zijn volleybalclub roemt hem om zijn natuurlijk leiderschap. Guillem hield ook van vissen. Op vrijdagavond ging hij met zijn oom en neefje van dertien op inktvis vissen in een bootje voor de kust van Cala Bona, Mallorca.
Voor Dennis V. en zijn vrienden was het een makkelijke prooi. Met volle kracht, zegt de oom van Guillem, stevende het zwarte gevaarte op hun stilliggende vissersbootje af. Ze schreeuwden wat ze konden, maar het hielp niet. Hun buitenboordmotor werd geraakt en spatte uiteen. Guillem, die achterin zat, viel in het water. Hij werd vermorzeld door de schroeven van het luxejacht onder Duitse vlag. Dat voer onverstoorbaar verder. Dennis V. en zijn vrienden hadden 'niets gemerkt' van een aanvaring, zouden ze later tegen de politie zeggen. Ook niet van de kolossale dreun tegen de buitenboordmotor.
Hun verklaringen zijn niet geloofwaardig. Er zijn bewijzen dat ze de volgende ochtend de boot schoonmaakten en een lading lege flessen van boord haalden. Bovendien onderzoekt de politie nog een ander incident. Kort voor de dodelijke aanvaring scheerde een zodiac die vanaf het Duitse jacht te water was gelaten op grote snelheid rakelings langs een ander vissersbootje, waardoor dit heftig begon te deinen. Daar zijn video's van. De intentie om te treiteren en mensen de stuipen op het lijf te jagen is evident.
Het is een teken van deze tijd. Of het nu om massatoerisme gaat of het 'kwaliteitstoerisme' van de rijken, de grondhouding lijkt er steeds vaker een van gebrek aan respect en zelfs minachting voor de plaatselijke bevolking.