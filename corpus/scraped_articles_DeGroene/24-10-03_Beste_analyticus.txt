Beste analyticus

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
3 oktober 2024
Beste analyticus,
Net als de rest van Nederland ben ik in de ban vanB&B Vol Liefde,waarin we Nederlanders met een bed and breakfast in het buitenland volgen in hun zoektocht naar de ware. Ook dit jaar was weer het grootste mysterie: waarom stellen mannen in dit programma geen vragen aan vrouwen?
Per individu kan ik wel bedenken wat eraan scheelt: de een is te vol van zichzelf, de ander probeert indruk te maken door zoveel mogelijk van zichzelf te laten zien, weer een ander is verlegen. Maar, met al deze menselijke verschillen in het achterhoofd, blijft het toch de gemene deler dat er geen vragen gesteld worden. Het lijkt ook een heteroseksueel probleem te zijn. B&B-eigenaar Arno (man), stelt namelijk wel veel vragen aan zijn bezoek (mannen), die ook nog eens vragen terug stellen. Het schokkendste moment vond plaats bij Mirjam, in Zuid-Afrika. Ook haar was het opgevallen dat de man die voor haar afgereisd was naar Hoedspruit, geen enkele vraag aan haar stelde. De verbazing was dan ook groot toen deze man een concurrent kreeg. Opeens volgde er een spervuur aan vragen, niet aan haar, maar aan de nieuwe man.
Iedereen die ik spreek is verontwaardigd, maar niet verrast. Alsof we ons er al bij neergelegd hebben dat heteromannen nu eenmaal niet uit zichzelf met een vraag komen. Tegelijk denk ik: je hoeft toch niet te wachten tot iemand je wat vraagt om iets te vertellen? Waarom stellen heteromannen zo weinig vragen, en waarom willen vrouwen zo graag een vraag voordat ze iets vertellen?
Hartelijke groet!
S.