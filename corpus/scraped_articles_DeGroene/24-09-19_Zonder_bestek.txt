Zonder bestek

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
19 september 2024
'Het geweld schept het recht om het vervolgens te kunnen handhaven', schrijft Arnon Grunberg (inDe Groene,van 15 augustus). Het is meer gezegd. Maar van 'onze' democratische rechtsstaat is geweld toch niet de grondstof? Dan moet je toch bij anderen zijn bij wie gelijkheid voor de wet van papier is en de staat daarom altijd het gelijk aan zijn kant heeft? Waar democratie een schaars artikel is.
Ook Grunberg zal wel niet willen beweren dat bij ons burgers niet beter af zijn dan in bijvoorbeeld Rusland. Maar verwachten ook wij niet te veel van onze democratische rechtsstaat? Alsof democratie ooit helemaal een eigen ding zou kunnen zijn en niet juist dan via de achterdeur weer binnen wordt gehaald wat bij de voordeur wordt weggebonjourd. Want de hoep die moet voorkomen dat de democratische ton in duigen valt, zorgt ook ervoor dat de bordjes worden verhangen. De staat heeft minder nog met democratie te maken dan die met de staat als de hoep die voor de chaos bewaart. Voor willekeur en geweld.
Maar hoe de chaos tot bedaren te brengen zonder die alleen maar op sterk water te zetten? Door voorafgaande onderhandelingen, zo zegt Grunberg. Je weet nog niet welke kant het op zal gaan en kunt daarom het boekje te buiten gaan. Maar goed ingebed krijgt dat vervolgens niet wat het bedijkt. Usurpatie ligt anders al gauw op de loer. Het recht wordt toegesneden op de eenheid van volk en staat. Staat en partij. Er dan valt er weinig nog te verhapstukken. De wonderen zijn de wereld uit. Een noodtoestand waarvoor democratie wil behoeden.
Maar Grunberg koketteert me te veel met het geweldsbeest als hij vindt dat het 'van tijd tot tijd moet kunnen razen om te bewijzen dat het altijd nog getemd kan worden'. Mij lijkt me dat een te gewaagd experiment. Alsof niet eerder al duidelijk zou zijn dat niemand groot gelijk heeft. Iets waar het experiment democratie op toeziet. Doch een zienswijze waar je niet goed kijk op kunt krijgen. Geen denkkader krijgt haar goed ingebed. Ze is zonder bestek.
FOKKE VAN DER HEIDE,
Zwolle
Jan Rothuizen