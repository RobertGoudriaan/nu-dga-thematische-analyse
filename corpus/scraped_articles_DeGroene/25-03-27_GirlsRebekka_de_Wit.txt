Girls Rebekka de Wit

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
27 maart 2025
Ik had ooit een onderbuurman die zich kwam voorstellen toen ik er net woonde, zijn hoofd mijn huis binnenstak en vervolgens wegging met zes dvd's vanSex and the City.Hij pakte ze op, bekeek ze en ik zei nog voor hij wegging dat hij ze wel mocht lenen, maar ik geloof niet dat hij het nog van plan was te vragen.
Het was 2004, veel was er nog niet gebeurd. Ik had een tweepersoonsbed gekocht, voor het eerst in mijn leven, en lag er voornamelijk in mijn eentje in.
De onderbuurman zat even in een moeilijk moment van zijn leven dat al een paar jaar aan de gang was. Hij had een bakkersopleiding gedaan, waar hij in het derde jaar tot de ontdekking kwam dat hij allergisch was voor gist. Omdat hij anders studiegeld moest terugbetalen heeft hij de opleiding afgemaakt, maar zijn begeleiders zeiden tegen hem dat hij voortaan gewoon beter kon gaan afbakken in plaats van bakken.
Daarvoor haalde hij zijn neus op, en sindsdien wist hij het even niet. Hij deed in ieder geval nog steeds alsof hij bezig was ergens zijn neus voor op te halen, maar dat kon natuurlijk niemand eigenlijk iets schelen.
Toen ik na een half jaar vroeg of hij mijn dvd's nog had, zei hij dat hij ze allang had teruggegeven. Ik kon me daar niks van herinneren, maar zoekend in de enige kast die ik had, hoorde ik door de plankenvloer de openingstune komen.
De vloeren tussen ons waren zo dun dat ik kon horen welke aflevering het was. Ik heb ze nooit meer teruggevraagd.
Twee van mijn klasgenoten gingen een jaar in New York studeren om een glimp van die serie op te vangen, daar trek ik me weleens aan op. Zo erg was ik tenminste nog niet. Alhoewel, een paar jaar later ging ik zelf naar New York, om onduidelijke redenen. Ik ging iemand interviewen, dat was het alibi, maar volgens mij ging ik ook om ergens dicht in de buurt te zijn. Energie was geloof ik het woord dat ik gebruikte. Doodvermoeiend vond ik het, en elke dag was ik doodop van die vermoeiende stad, platzak bovendien, waardoor ik 's avonds in WilliamsburgGirlslag te kijken, precies op de plek waar die serie is opgenomen. Dit moet ik nooit aan iemand vertellen, dacht ik.