Ogen die zelf iets zien Toneel De wetten

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
21 maart 2024
Ze waren allemaal zeer succesvol, Eline Arbo's bewerkingen van hoog literaire romans. Dus dat beloofde wat voor haar toneelversie van Connie PalmensDe wetten.Joepie!
Het klonk als meant to be,Eline Arbo dieDe wettenvan Connie Palmen op toneel zou zetten. Brille ontmoet brille. En Arbo - de nieuwe huisregisseur van ita, de vrouw die in de schoenen stapt van Ivo van Hove - liet eerder zien wat ze kon met hoog literaire boeken. Romans die zich niet in actie leken om te kunnen zetten, toverde zij om tot ware spektakelstukken.
Dat begon in Nederland met een indruk makende bewerking van Édouard Louis'Weg met Eddy Bellegueule. Een groot succes ook werdDe uren,naar de romanThe Hoursvan Michael Cunningham die weer geïnspireerd was opMrs Dallowayvan Virginia Woolf. Hoe laat je zien dat iemand aan het schrijven is, zelfmoord overweegt, bloemen koopt? En dat drie verschillende vrouwen dit simultaan aan het doen zijn? Arbo kwam met een draaiend podium en een verteller als commentator. Wat normaliter kan aandoen als een zwaktebod, zo'n vleesgeworden voice-over, werd nu deel van het drama. Wat gebeurde er veel! Er was muziek, er waren bedden en kasten, de spelers barstten in gezang uit. Het licht kitscherige van de roman vond een sterke evenknie in een lichte voorstelling met grote woorden, grappige hysterie en een nét over de top einde, de schrijfster die haar verlossing in loopt. Eenexperience,deze voorstelling, iedereen ging ernaartoe.
Dit alles gold nog in verhevigde mate voorDe jaren,Arbo's bewerking van wat wel wordt beschouwd als het magnum opus van Nobelprijswinnaar Annie Ernaux,Les années. Hoe hiervan in godsnaam iets levendigs te maken, deze lange geschiedenis van de details waaruit een (vrouwen)leven is opgetrokken, de grote en kleine drama's verpakt in een abstracte opsomming van dingen, gevoelens, gebeurtenissen. Een revolutionair literair boek, waarover Arbo in een interview zei: 'Ik heb dit nog nooit ergens gelezen, nog nooit.' En ze maakte er iets van dat nog nooit eerder vertoond was, een feest van intelligente en vrouwelijke lichamelijkheid, verbeeld door vijf actrices van verschillende leeftijden die dezelfde vrouw in haar verschillende levensfases lieten zien.
Zoals ik al eerder schreef naar aanleiding van deze voorstelling: anders dan Ivo van Hove zoekt Arbo het theatrale niet in overdadige en zware, wat z'n meeslepende uitwerking bijna niet lijkt te kúnnen missen, maar in het springerige en speelse. De muziek die ze inzet, is van eigen makelij of een bewerking van iets bekends; zoals Van Hove een partner had die voor de spectaculaire enscenering zorg droeg met film en video, heeft Arbo een partner die verrast met zijn muzikale inbreng. Het maakt dat behalve acteren, haar acteurs moeten rennen, dansen, musiceren, zingen.
Vorig jaar rond deze tijd was ook nog in de Stadsschouwburg in Amsterdam bij speciale gelegenheid de voorstelling te zien die Arbo in haar moederland Noorwegen maakte met het Nationaltheatret uit Oslo, op basis vanJane Eyrevan Charlotte Brontë, de negentiende-eeuwse gothic novel. Wat een krankzinnig vrolijke voorstelling was dát. De ingetogen hartstocht van lelijk eendje Jane, opbloeiende onder de blikken van de demonische Mr Rochester, werd in de kluchtige en felle behandeling van de Noorse actrice Kjersti Tveteras bijna slapstick. Bijna.
Na een paar uur over het podium te hebben gestuiterd, lachend en grappend met het publiek, rust Jane even uit. Glas wijn in de hand. Ze was weggelopen van Thornfield Hall toen Rochester al getrouwd bleek te zijn, en had net het huwelijksaanzoek afgewezen van de dominee die met haar naar India wilde afreizen.
Och al die mannen, verzucht ze. Ze hadden geprobeerd van haar een bijfiguur in hun verhaal te maken, maar ze wilde haar eigen hoofdpersoon zijn. Dit was háár verhaal.
Niet zo vreemd dat toen Arboin de boekenkast van een vriendDe wettenaantrof en nieuwsgierig begon te lezen, dacht: já. En misschien ook mooi symbolisch, om haar nieuwe status van artistiek directeur van een hoofdstedelijk gezelschap in te luiden met de adaptatie van een iconische Nederlandse roman.
De uren, de jaren, de wetten. Zo bezien vormen ze een trilogie waarin de vrouwelijke autonomie, de strijd om die te bereiken en te behouden, centraal staat.
InDe wettenarticuleerde Connie Palmen voor het eerst haar schrijvende stem, een stem die 33 jaar later niet meer weg te denken is, en die - ik overdrijf denk ik niet - door heel Nederland wordt gekend. Lees je haar roman nu opnieuw, dan is het niet alleen die onvervreemdbare schrijfstijl, een eigenaardige mengeling van onmiddellijke nabijheid en koel intellect, maar ook haar thematiek die al helemaal af lijkt.De wettengaat over het drama van de afhankelijkheid, de zucht naar kennis, het gevecht met de waanzin, het besef van de eenzaamheid.
Marie Deniet trekt de wereld in en steekt haar licht op bij zeven mannen, de astroloog, de epilepticus, de filosoof, de priester, de fysicus, de kunstenaar en de psychiater. Zij daagt ze uit haar te leren over het leven en de liefde, ieder vanuit hun expertise, opdat ze zelf een persoon kan worden, 'iemand met een eigen leven en met ogen die zelf iets zien, op een eigen manier en niet op de manier van iemand anders'.
Ze legt de weg af van iemand die door anderen wordt gelezen en het lot van een personage ondergaat, naar iemand die aan de andere kant van het verhaal belandt, aan de kant van de actie, het eigen werk, het verweer. Anders dan je op grond hiervan nu misschien zou denken hadDe wettendestijds geen feministische boodschap, ook al is er expliciet sprake van een wereld waarin mannen nu eenmaal de wetten maken. Een vrouw die schrijft, schrijft Palmen, begeeft zich in het domein van de mannen.
Actrice Ilke Paddenburg geeft een meisjesachtige allure aan Marie Deniet, wat even wennen is. Haar opkomst is sterk, zoals ze minutenlang de zaal inkijkt, en dan het publiek meteen actief betrekt bij haar verhaal door het aan te spreken als ware het de psychiater: 'Ik weet niet waar ik moet beginnen.'
Zo gauw ze op de fiets springt, en amechtig rondjes trapt tot ze valt en zich vastklampt aan de passant die haar opraapt, is het duidelijk: dit is een andere Marie. Haar kleding is stoer, maar haar haren zijn lang, haar manier van doen impulsief, haar stem is hoog, haar dictie naïef. Joepie! De kreet is typisch des Palmens, maar op het toneel krijgt die een andere lading.
En zo hoort het natuurlijk ook. Stel je voor dat Paddenburg een pruik had opgezet, zich een Limburgs accent had aangemeten; we hadden naar eendragpartygekeken. Het zoekende meisje dat Paddenburg neerzet maakt echter ook dat de rondgang langs de mannen wat 'gewoner' is. Saaier, zoals de dingen gaan tussen meisjes en mannen die weten hoe de wereld in elkaar zit. Maarten Heijmans speelt de astroloog weliswaar grappig, op het groteske af, zoals Steven Van Watermeulen een hele enge perverseling als de priester neerzet, maar de dialogen en lange monologen zijn boekiger dan ze in het boek zelf zijn.
Daar tegenover staan dan weer de vele fysieke scènes. Arbo lijkt het heteroseksuele discours vanDe wettente hebben willen opschudden door het gezelschap van de zeven wijzen met vrouwen op te tuigen. De filosoof wordt gespeeld door Chris Nietvelt, en de fysicus door Janni Goslinga. Met de laatste, aan wie Marie - net als in het boek - expliciet vraagt 'Kun je me leren te beminnen?', wordt op het toneel ook omstandig gevreeën.
In het boek wordt de priester door Marie tussen de tenen gelikt, iets wat je niet meer vergeet, maar laat de schrijfster de daadwerkelijke seks aan de verbeelding over. Arbo niet.
De ruw van zijn kleren ontdane priester wordt behalve belikt ook uitgebreid afgeranseld, en de kunstenaar, gespeeld door Eelco Smits, wordt keer op keer door een naakte en snakkende Marie uitgekleed en naar het grote bed getroond. De filosofische debatten waarin beiden vervolgens in hun naaktheid verstrikt raken, over waar de buitenwereld zich precies bevindt, krijgen iets potsierlijks, hoe knap het ook is dat het Paddenburg lukt om in al die actie zonder in ademnood te komenYou make me feel like a natural womante zingen.
Het is een vreemde gewaarwording,lichaam en geest zo te zien schuren op toneel. Anders dan in haar vorige boekbewerkingen is Arbo terughoudend geweest met het inzetten van theatrale middelen, alsof ze het cerebrale karakter van de tekst heeft willen eren. Tegelijkertijd mis je, miste ik, het denkende, lucide hart van de roman. Ervoor in de plaats komen woorden, woorden, woorden. De muzikant, Thijs van Vuure, is constant aanwezig op het toneel, maar zijn inbreng is bescheiden, dienend. Het decor krijgt pas in de slotakte een verrassende gedaante.
Aan het eind richt Marie Deniet zich opnieuw tot het publiek, haar tocht is voltooid, het verhaal is klaar. De hartstocht waarmee ze haar autonomie bepleit is hoorbaar. Maar wiens verhaal heeft ze nu verteld? Dat van de regisseur of van de romanschrijver, of is het tussen hen in blijven hangen?
Ik miste het glas wijn in de hand van Jane Eyre, haar 21ste-eeuwse brutaliteit. Deze toneeladaptatie kwam niet ver genoeg van de roman vandaan om iets eigens te worden, iets waar je niet alleen maar naar zit te kijken maar wat je ook nog zou kunnen voelen.
De uren, de jaren, de wetten. Een trilogie waarin de vrouwelijke autonomie centraal staat
...