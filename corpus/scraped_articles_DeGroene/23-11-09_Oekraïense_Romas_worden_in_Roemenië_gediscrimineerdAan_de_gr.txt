Oekraïense Roma's worden in Roemenië gediscrimineerd Aan de grens

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
9 november 2023
Boekarest- 'Een vrouw zei tegen mijn moeder: "Als jullie Roma's een opleiding genoten hadden, zouden jullie niet zo stom zijn om hier te zijn"', illustreert Kasandra de discriminatie waar zij en andere Oekraïense Roma's in Roemenië mee te maken krijgen. Uit een recent rapport blijkt dat Roma-vluchtelingen uit Oekraïne behalve met openlijke discriminatie ook te maken hebben met problemen bij het verkrijgen van geboorteakten en paspoorten. Dit beperkt hun toegang tot basisvoorzieningen als huisvesting en humanitaire hulp.
Kasandra was ﬁtnessinstructeur in Odesa toen de oorlog uitbrak. Ze was zwanger en beviel in Oekraïne, maar raakte uitgeput doordat ze voor een pasgeboren baby moest zorgen terwijl ze te maken had met luchtaanvallen.
Roma-vluchtelingen die van Oekraïne naar Roemenië reisden, deden dat over het algemeen in grote familiegroepen van twaalf of meer mensen. Hoewel dit voornamelijk vrouwen en kinderen waren, waren er ook mannen die de militaire dienstplicht hadden ontweken of uit het Oekraiense leger waren ontslagen. Dit 'migrantencollectivisme' heeft historische wortels: solidariteit, samenwerking en het onderhouden van sterke familie- en verwantschapsbanden waren absoluut noodzakelijk voor overleving in een vijandige omgeving. De Roma's uit Oekraïne worden openlijk gediscrimineerd bij het huren van accommodatie van particuliere eigenaren in Roemenië. Terwijl het onderbrengen van Roma-families door overheidssubsidies lucratief was, veranderde de intrekking van dergelijke programma's afgelopen voorjaar de houding van huiseigenaren.
De omstandigheden hebben vrouwen ertoe gedwongen zich aan te passen en verantwoordelijkheden op zich te nemen die ze anders misschien niet zouden hebben. Roma-vrouwen vertellen dat ze ontdekten dat ze het zonder hun echtgenoten in een ander land konden redden. Een vrouw vertelt: 'Ik besefte dat ik het kan. Ik kan praten, ik kan het begrijpen, ik kan het weten, ik wil het weten. Ik was vroeger dom, ik dacht nooit voor mezelf. Nu doe ik dat wel.'
Van de bijna elf miljoen mensen die ontheemd zijn geraakt door de Russische invasie van Oekraïne behoren er volgens vluchtelingenorganisatie unhcr bijna honderdduizend tot de Roma-gemeenschap.
Het aantal in 2023 getelde doden en vermisten aan de Europese buitengrenzen volgens het Missing Migrants Project (IOM): 3921