Geweld is overal Kroniek van kunst&cultuur

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
9 januari 2025
TELEVISIE De stem van Colombia
Colombia is muziek, dans, schitterende natuur, hartelijke, gastvrije mensen en onbegrensde moederliefde. Dat wordt gezegd en aangetoond inDe stem van Colombia.Door bewoners, door een houten marionet als verteller, door interviewer Barbara Smit. Ze heeft een belangrijk aandeel in het oeuvre van Stef Biemans: zelfs de Nipkowschijf voor het prachtigeBrieven aan Andalusië.Dat maakt extra nieuwsgierig naar haar eerste zichtbare optreden.
Dat Biemans en zij noodgedwongen in Andalusië moesten werken en niet langer vanuit Nicaragua, zegt veel over Midden- en Zuid-Amerika. In grote delen drukken dictatuur, guerrilla, burgeroorlog, grootschalige ontvoering, armoede en drugsgeweld hun stempel op het leven van 'gewone mensen'. Vluchten, naar het buitenland of binnen het eigen land, is akelig vaak nodig.
'Geweld is overal', zegt een Colombiaans joch wegwuivend. Hij heeft gelijk, maar het is tegelijk een ontkenning van de extremiteit ervan in zijn land. Zes decennia burgeroorlog verwondden het land. Ondanks een wankel pact gaat het geweld door. Is helen na zoveel gruwel wel mogelijk? Dat een stadswijk in Cartagena Nelson Mandela heet, mudvol binnenlandse vluchtelingen, lijkt symbolisch voor de gewenste maar zware opgave. Waar Zuid-Afrika, Rwanda, Bosnië en talloze andere landen voor stonden. Waar Syrië aan begint. De resultaten zijn nergens eenduidig. Het leven gaat door, dus vergeet, vergeef en kijk vooruit is veler devies. In de tweede aflevering wordt pijnlijk duidelijk hoe moeilijk, haast onmogelijk dat is.
Het vreedzame bergdorp El Salado werd in 2000 overvallen door paramilitairen, bestrijders van al wie om sociale gerechtigheid vraagt. Massa slachting, voorafgegaan door publieke martelingen in een muzikaal theater van de dood. De daders haalden de in die streek zo geliefde trommels uit de muziekschool en onder vrolijk geroffel werden dagenlang gruwelen begaan.
Smit is aanwezig bij de 24ste herdenking. Het 'goede nieuws' is dat een deel van deze daders is berecht. Voor de herdenking in het dorpskerkje is speciaal een priester uit de stad gekomen. Die, kennelijk onwetend, stupide glimlachend aan de gelovigen vraagt wat we hier gaan vieren. Het levert hem een hartstochtelijkj'accuseop van een dorpsvrouw die het wegkijken en zwijgen van de kerk hekelt, terwijl waarheid en gerechtigheid nodig zijn waar 66 families zijn uitgeroeid en overlevenden diep getraumatiseerd. Haar tekst is keelsnoerend als in een filmscript.
Ook is er een overlevende (altijd weer die vrouwenmoed in een machowereld) die trommellessen aan kinderen is gaan geven om besmetting enigszins in vreugde om te zetten. Smit excuseert zich uitgebreid als haar gesprekspartner door herinneringen overmand wordt. Nee, zegt die, het is ook goed om een verhaal te vertellen dat niemand wil horen. Ook al omdat extreem geweld overal was. En is.
Smit interviewt unverfroren de gevangen daders. Pijnlijk en fascinerend tegelijk. Mij wordt de uitgebreide aandacht voor een geïsoleerde pathologische kinderverkrachter en -moordenaar te veel. Wees sowieso voorbereid op zwaarte. Hoewel Colombia ook een land is van... zie de aanhef.
Walter van der Kooi
Barbara Smit,De stem van Colombia,VPRO, vier delen vanaf zondag 5 januari, NPO 2, 20.20 uur
VPRO | Links: Interviewer Barbara Smit in De stem van Colombia;