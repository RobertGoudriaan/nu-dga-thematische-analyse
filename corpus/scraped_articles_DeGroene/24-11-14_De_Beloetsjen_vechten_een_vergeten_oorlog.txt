De Beloetsjen vechten een vergeten oorlog

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
14 november 2024
Islamabad- De activiste Sammi Deen Baloch (26) uit de opstandige provincie Beloetsjistan staat op de zwarte lijst en mag Pakistan niet uit. Ze werd onlangs op weg naar een internationale mensenrechtenconferentie in BelgiÃ« op het vliegveld van Karachi tegengehouden. De Pakistaanse staat vindt Sammi lastig omdat ze al vijftien jaar lang bijna wekelijks tegen de verdwijning van haar vader demonstreert. 'Mijn vader sprak zich uit tegen de mensenrechtenschendingen en de sociale ongelijkheid in Beloetsjistan.' Militairen in burgerkleding namen hem in 2009 mee uit het ziekenhuis waar hij als arts werkte. Zijn familie weet niet wat er met hem is gebeurd.
Sammi's vader is niet de enige die op klaarlichte dag verdween. Meer dan achtduizend mensen uit Beloetsjistan worden vermist. De geschiedenis van deze vuile oorlog gaat terug naar de Pakistaanse onafhankelijkheid in 1947. Beloetsjistan, waarvan een deel in Iran en Afghanistan ligt, wilde zich toen afscheiden. Pakistan weigerde om het gebied vol rijke bodemstoffen, zoals goud, olie en gas, op te geven. Maar van de opbrengst profiteert de bevolking nauwelijks mee. In het ruige bergachtige Beloetsjistan zijn nauwelijks wegen, scholen of ziekenhuizen. De armoede is schrijnend. Sinds China vanaf de kust de 'Nieuwe Zijderoute' richting Beijing aanlegt, ziet de bevolking hoe Chinese bedrijven hun mijnen leegroven. Verschillende rebellenbewegingen richtten zich de afgelopen jaren op om tegen de ongelijkheid de vechten. 'De strijd in ons thuisland is een vergeten oorlog', zegt Sammi.
Onlangs haalde de onafhankelijkheidsstrijd even het wereldnieuws toen de Beweging voor een Vrij Beloetsjistan op verschillende plekken in de provincie auto's aanhielden. Ze schoten meer dan zeventig passagiers, voornamelijk arbeiders uit de provincie Punjab, dood. 'Op de plekken waar de mensen omkwamen vonden militaire operaties plaats. De staat zegt tegen terroristen op te treden. Deze lokt geweld uit door soldaten in burgerkleding te sturen. 'Iedereen van buitenaf wordt door de rebellen als een militair beschouwd', reageert Sammi, die nadat ze op haar sociale media kritiek leverde op de militaire operatie ook voor terrorist is uitgemaakt. 'Ik veroordeel elke vorm van geweld. We vragen om rechtvaardigheid. Maar wie zich publiekelijk uitspreekt, loopt kans te verdwijnen.' Bijna niemand die werd ontvoerd keerde ooit levend terug.
Sammi geeft de zoektocht naar haar vader niet op. Recent liep ze meer dan duizend kilometer vanaf haar huis tot aan het parlement in Islamabad. 'Ik stop pas als ik weet wat er met hem en duizenden verdwenen mensen is gebeurd', zegt ze vastberaden.