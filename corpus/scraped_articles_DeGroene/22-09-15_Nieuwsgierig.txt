Nieuwsgierig

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
15 september 2022
InDe Groenevan 1 september schrijft Marian Donner dat ze in de ontwikkeling van technologie het liefst nieuwsgierigheid leidend ziet worden, in plaats van geld verdienen en beheerszucht. Goed idee, maar een moleculen herschikkende replicator die alles wat ons hartje begeert met een druk op de knop kan maken is juist het toppunt van (natuur) beheersing. Tegenwoordig ontdekken we steeds meer hoe betrekkelijk de controle is die we over materie kunnen uitoefenen. Nanoplastic, stikstof, methaanen CO2-moleculen, duizenden giftige PFAS-stoﬀen, virusdeeltjes - hele stofwisselingscycli zijn binnen een halve eeuw totaal ontwricht geraakt.
In feite bestaat een bepaald type replicator ook al lang, want informatie (ﬁlms, muziek, boeken, et cetera) is dankzij computers en het internet kopieerbaar en deelbaar, oftewel repliceerbaar. Wie vrijelijk van zulke reëel bestaande replicatiemogelijkheden gebruik maakt, wordt binnen het kapitalisme echter onverbiddelijk gecriminaliseerd. Vooral onzerelatietot deze technologie zal moeten veranderen, wat op grotere schaal alleen mogelijk is als tegelijkertijd het hele systeem op de schop gaat en een gegarandeerd inkomen en basisdiensten (gratis OV, zorg, wonen, onderwijs, et cetera) gemeengoed worden. Schrijvers, muzikanten en ﬁlmmakers gaan er dan drastisch op vooruit, net als trouwens de rest van de mensheid en het leven op aarde.
STEPHAN HUIJBOOM