Ledenpartij

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
25 januari 2024
InGezakt voor de eerste vuurproefbespreekt Marcel ten Hooven het gesloten, ondemocratische karakter van de PVV(De Groene,11 januari). Hij maakt daarbij een vergelijking met de CPN. 'In z'n grimmigheid jegens dwarsliggers wekt de kadaverdiscipline die Bosma in de PVV verlangt de herinnering aan de toenmalige Communistische Partij van Nederland (CPN), waarin je het wel kon schudden als je je stem verhief tegen de stalinistische voorzitter Paul de Groot...'
Nu was de sfeer in de CPN inderdaad vaak grimmig en er heerste kadaverdiscipline. Maar het artikel gaat voorbij aan een belangrijk verschil. De CPN was een ledenpartij, met alles wat daarbij hoort. Er werd, soms tot vervelens toe, vergaderd in afdelingsvergaderingen, districtsconferenties en partijcongressen. Het dogma van het democratisch centralisme dempte de discussie. Maar toen de generatie van 1968 mee ging doen was debat en tegenspraak niet meer te houden. Ik was erbij. Het bladKomma,orgaan van het wetenschappelijk bureau Ipso, werd een broeinest van dwarsliggers en intellectuelen. Het interne debat in de CPN leidde in 1989 tot haar ondergang, d.w.z. de fusie in GroenLinks. Laten we in de analyse van autoritaire en ondemocratische bewegingen wel precies blijven.
JAN DIRK DE BOER,
Feanw√¢lden