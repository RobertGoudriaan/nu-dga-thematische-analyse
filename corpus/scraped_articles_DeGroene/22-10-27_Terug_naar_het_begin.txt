Terug naar het begin

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
27 oktober 2022
Neem me terug naar de zomermiddagzon naar het harde gelach van de stenen die het geluid van mijn kleine stappen herhalen naar de zachte stilte van het steegje in het middagdutje naar de straten die de taal van mijn blik begrijpen de regen die ruikt naar het haar van mijn geliefde naar de rust die druppel voor druppel uit mijn droge keel drupt terwijl de tijd zweet op de opgedroogde rimpels in mijn voorhoofd als een rivier die niet meer verder wil
breng me terug naar een stukje warm brood gewikkeld in een schone doek naar een gepelde, gesneden appel een ketel die fluit een pan die al uren op het vuur staat naar de geur van de handen die ik kende
naar iemand die op mij wacht
totdat ik aan zal komen en alles als een bliksem zal omarmen totdat ik mijn mond zal openen en alle appels en broden lach voor lach, stuk voor stuk op zal eten met schoenen in de kleur van de zonsopkomst met een hoofd dat naar herfst ruikt zal ik door alle seizoenen heen dansen tot het eind van de vlaktes
neem me terug zodat ik de gebroken stukken uit mijn verstoorde dromen opruim ze op de plank leg één voor één met vingers druipend van gesmolten moed leeg van de vrees om uit elkaar te vallen zonder een plakkerige angst om niet meer in elkaar te passen
neem me terug naar een plek waar ik het kronkelende lichaam van het lachen aanraken kan ader voor ader, haar voor haar waar ik de kleuren van de zon van haver tot gort ken en het accent van alle golven versta
neem me terug om mijn stem op te halen de schaduw van hoop die van nergens naar nergens is gestegen om me heen te slaan om achter elk raam een vuur te branden mijn gisteren, mijn heden te plukken en in mijn zak te stoppen om de doorn die in mijn voetzool is gezonken eruit te trekken en door te lopen door het donkerste deel van de zee met de waterdruppels die tussen mijn sleutelbenen komen op het zand dat zo zacht is als de wangen van een verre droom
een ongegronde boom met gevallen fruit die niet tegen de winternacht kan met bladeren die onder de wind bezweken zijn dit is mijn verhaal NIET
neem me terug naar het heldere hoofd van een zaadje onder de grond dat een bos wil worden dat met open ogen over de lente droomt en de taal van de vogels verstaat mijn verhaal is DIT
mijn verhaal is geen verhaal van vertrek geen verhaal van terugkeer mijn verhaal is alles wat het waard is om voor op te staan opnieuw in stukken te breken opnieuw voor te rennen opnieuw voor te verdwalen opnieuw te begraven opnieuw te ontkiemen
mijn verhaal zit in mijn stem, mijn ogen, mijn longen neem me terug naar een verhaal dat we kennen.