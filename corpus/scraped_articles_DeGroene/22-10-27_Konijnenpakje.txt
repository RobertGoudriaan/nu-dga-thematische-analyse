Konijnenpakje

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
27 oktober 2022
FILM Flux Gourmet
De films van de Britse regisseur Peter Strickland tarten de goede smaak, zoals een paar jaar geledenThe Duke of Burgundy,over een sm-relatie tussen een lepidopteroloog en haar huiswerker. Zijn grote inspiratiebron was de visuele stijl van de erotische thrillers van de Spaanse meester Jess Franco, specifiek clair-obscurbelichting en het veelvuldige gebruik van de zoomlens om verschillende vlakken van focus te creÃ«ren. Nu is Strickland terug metFlux Gourmetwaarin hij de kijker confronteert met dezelfde mix van exploitatie en artisticiteit.
In een afgelegen instituut werkt een groep performance art-kunstenaars aan een project rond 'sonische catering', een proces dat de registratie inhoudt van het geluid van allerlei voedselsoorten. Even vreemd als dit gegeven is de directeur van het instituut, Jan Stevens (Gwendoline Christie) die in de loop van het verhaal te zien is in een reeks bizarre outfits, zelfs een konijnenpakje voor in bed. De kunstenaars zijn de getraumatiseerde Billy (Asa Butterfield), de mysterieuze en vaak boze Elle di Elle (Fatma Mohamed) en de introverte Lamina (Ariane Labed). Om de voortgang van het kunstproject te registreren is er de mislukte schrijver Stones (Makis Papadimitriou) die kampt met het lichamelijke ongemak van winderigheid. En laat er nou net een gastro-enteroloog aanwezig zijn in het instituut, een oude man die eruitziet als een acteur in een slechte horrorfilm (van Franco) en die graag citeert uit de literatuur van de Oudheid.
Zoals metDukeslaagt Strickland erin een slimme film te construeren uit verhaalelementen die onder normale omstandigheden zouden uitmonden in totale nonsens. Uiteindelijk gaatFlux Gourmetover de wanhoop die zich meester kan maken van kunstenaars die zich midden in het scheppingsproces bevinden. Op dat precaire moment kan het alle kanten op: het werk kan vindingrijk en uniek worden of het kan uiteenspatten in een chaos van onsamenhangende beelden. Wat maakt dan dat iets 'kunst' is?
Heerlijk steekt Strickland de draak met performance art-voorstellingen. Zo is er na elke publieke 'sonische catering'-sessie een orgie achter de coulissen, gefilmd in de beeldtaal van Franco's laag-bij-de-grondse erotische films: zachte focus, nagesynchroniseerd gekreun en achtergrondmuziek die klinkt alsof die is afgespeeld van een oude pick-up. Ook mooi: de begin- en tussentitels hebben de kleur en textuur van oude 35 mm-film. De 'hoofdstukken' beschrijven een verblijf van drie weken in het instituut en hebben titels alsThe Mouth Is the Light Thereof(er volgen ook nog titels over maag en ingewanden).
De clash tussen 'kunst' entrashis compleet, interessant genoeg op dezelfde wijze als in het geval van David Cronenbergs recenteCrimes of the Futurewaarin het binnenste van het lichaam ook het onderwerp van dubieuze performance art is.
Gawie Keyser
Te zien op het Imagine Film Festival, van 26 oktober tot 5 november in Amsterdam,https://imaginefilmfestival.nl
Bankside films | Asa Butterfield, Fatma Mohamed en Ariane Labed in de film Flux Gourmet