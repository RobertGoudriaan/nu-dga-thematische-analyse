Bulgaars boksertje Kroniek van kunst&cultuur

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
10 november 2022
TELEVISIE Herr Bachmann und seine Klasse
Op mijn lijst van onsterfelijke pedagogen staan Theo Thijssens meester Staal; Louis Germain, Algiers' onderwijzer van Albert Camus (zie zijn prachtigeDe eerste man);Miss Jean Brodie van Muriel Spark; Jacques Presser (zie het liefdevolkritische portret door Gerard Reve inMoeder en zoon);Georges Lopez van het plattelandsschooltje inÊtre et avoir; Juf Kiet;juffen Jolanda en Ingrid uitKlassen. Nu toegevoegd: Herr Bachmann. Hem en zijn brugklas in Hessen leren we kennen in een marathondocumentaire van drieënhalf uur. De liefhebber van 'verloop van tijd', subtiele verandering, gedetailleerde waarneming, inbedding van klaslokaal in geografische en historische omgeving, wordt beloond.
Allendorf was landbouwdorp tot de nazi's er explosievenfabrieken neerzetten met camouflerende bomen op de daken. Dwangarbeiders werden uit bezette landen gehaald en ondergebracht in KZ's. Dat leren de Turkse, Bulgaarse, Roemeense, Marokkaanse, Sardijnse kinderen van Bachmann bij een kampexcursie over de 'eerste golf' voorgangers van hun naar Duitse industrie gemigreerde ouders. Ze zijn aandachtiger dan in zijn klas, waar hij op het dunne koord van disciplinering enlaissez-fairebalanceert. Streng begin tot losse teugel, maar bovenal zie je dat hij vooral uit is op de liefde van de kinderen, met wisselend, maar uiteindelijk bij de meesten overweldigend succes. Op het creëren van een 'gelukkige klas' met veiligheid en onderling respect, wat deels lukt, zij het dat te veel kinderen buiten de klas niet gelukkig zijn, en sommigen (leerproblemen, adhd) 'gewoon' school haten. Zijn opgave, en die van collegae, grenst aan het onmogelijke. Het is weliswaar een lyceumbrugklas, maar niet alleen intellectuele talenten van de kinderen verschillen dramatisch, ook hun taalbeheersing. Sommigen in Duitsland geboren, anderen (veel) later gekomen.
Zoals Ayman, die op zijn tweede uit Marokko naar Italië migreerde tot daar de crisis toesloeg en het gezin doortrok naar Duitsland. Het joch is een mirakel van taalverwerving, intellect, geheugen, speelsheid, wijsheid. Zijn ontsporing tijdens het schoolreisje komt als donderslag. Zijn schuldgevoel erover mateloos. Vervolgadvies: vwo. Hij is tegenpool van Turkse Ferhan, die het liefst weggedoken in jas en hoofddoek, nauwelijks met anderen communicerend, met haar hoofd op haar tafeltje ligt. Altijd verdrietig en/of boos. Altijd dikke onvoldoendes. Onbemind. Oplevend als populaire Ilknur haar hoofddoek uitprobeert, tot ontsteltenis van de meester die islam-respecterend maar vooral seculier is. Die net iets te vaak vrouwelijke schoonheid roemt. Maar het ook als missie ziet homoseksualiteit acceptabel te maken - tot afschuw van veel jochies en onverwachte wijsheid bij sommige meisjes. En die ook niet ontkomt aan persoonlijke voorkeuren, zoals voor onweerstaanbaar Bulgaars boksertje Hasan. Dat is trouwens toch weer confronterend: hoe ongelijk talenten, innemendheid, uiterlijk, levendigheid verdeeld zijn, met alle gevolgen van dien.
Bachmann, die vaak laat musiceren en jongleren ten koste van wiskunde en Duits, haat cijfers geven (momentopname en niets zeggend over menselijke waarde) en is dwarsliggende egotripper. Soms, als hij zelf weer gaat zingen en gitaarspelen, zie je ze denken: daar gaat-ie weer.
Walter van der Kooi
Maria Speth,Herr Bachmann und seine Klasse,HUMAN 2Doc, donderdag 10 november, NPO2, 22.30 uur
Human | Herr Bachmann und seine Klasse, regie Maria Speth