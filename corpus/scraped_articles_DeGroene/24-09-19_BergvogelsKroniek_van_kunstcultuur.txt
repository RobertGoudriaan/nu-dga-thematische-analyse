Bergvogels Kroniek van kunst&cultuur

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
19 september 2024
JAZZ Nala Sinephro
Muziek die atmosferisch of dromerig is kan je soms kortstondig optillen. Bij Nala Sinephro's nieuwste compositieEndlessnessbegint dat gevoel meteen en ebt die sfeer de rest van het album niet meer weg. Het luistert als rustig vrijen op zondag. Twee pulserende hartslagen die elkaar volgen, tempowisselingen, een opbouw, dan even uithijgen. Zorgvuldig, soms wazig.
In drie kwartier schuift Sinephro steeds verschillende instrumenten naar voren: eerst een tenorsax, dan arpeggio-geluiden uit haar eigen modulaire synthesizer, vervolgens de cymbals van een drumstel, daarna weer een zachte flugelhorn of teder pianospel. Al die elementen zijn continu aanwezig, maar ze speelt met de lagen en accenten alsof het schaakstukken zijn. Het is stuwend, bezwerend, meditatief; en hoewel de variaties soms best vlot zijn, blijft alles in balans, waardoor de muziek je als het ware bij de hand neemt. Het is nooit helemaal duidelijk waar de maar liefst eenentwintig strijkers ophouden en haar synthesizer dat geluid overpakt.
Sinephro (28) bespeelt op het album de pedaalharp en dus de modulaire synthesizer, en beschrijft het resultaat zelf als 'een audiodagboek van haar zesentwintigste levensjaar'. Haar Belgische moeder was een klassieke pianolerares en haar Martinikaanse vader was een jazzsaxofonist. Aanvankelijk wilde ze biochemicus worden maar ze ontdekte de harp, al duurde het jaren voordat ze dat iemand vertelde omdat twee vrienden het een keer een instrument 'voor pussies' hadden genoemd.
Ze stopte na een jaar aan het prestigieuze Berklee College Boston, te saai, en stortte zich in de Britse jazzscene; die paste haar veel beter, losgemaakt van de Amerikaanse jazzorthodoxie ontwikkelde ze een gevoel van individualiteit in haar stijl.
Endlessnessis naSpace 1.8haar tweede album. De tien tracks, die allemaalContinuumheten, komen het best tot hun recht beluisterd met gesloten ogen. Tijdens de pandemie reisde Sinephro naar Martinique om bergvogels te volgen, en die sfeer - dat fladderende - doordringt sindsdien haar muziek.
Rond nummer zes neemt de elektronica het over van het akoestische, en tolt je hoofd door de intensepanning,die het geluid als een soort Doppler-effect voortdurend van links naar rechts slingert. Intrigerend, maar je moet er tegen kunnen.
Hier voelt het opeens vanzelfsprekend dat Sinephro haar muziek uitbrengt bij het Sheffieldse WARP Records. Dat nineties-label maakte naam met de obscure electro van Aphex Twin en Autechre, maar in de productie van Sinephro zijn zeker overeenkomsten te vinden met andere artiesten uit de stal, zoals de ambient van Boards of Canada.
Endlessnessis transcendentale jazz, uitgebalanceerd, reflectief, en leunt behoorlijk op de kwaliteit van de muzikanten. Zo spelen saxofonist James Mollison (Ezra Collective), hoornist Sheila Maurice-Grey (Kokoroko) en drummer Natcyet Wakili (Cleo Sol) mee. Met dit samengestelde team maakt Sinephro het zichzelf wel moeilijk; optreden wordt een logistieke puzzel, alle artiesten hebben zo hun eigen projecten. Tot nu toe staan er slechts shows in Londen en Brussel gepland, en komt ze niet naar Nederland. Doodzonde.
Daan Stoop
Nala Sinephro speelt op 18 oktober in de Barbican Hall in Londen en 14 maart in Flagey in Brussel
Kris Tofjan | Nala Sinephro