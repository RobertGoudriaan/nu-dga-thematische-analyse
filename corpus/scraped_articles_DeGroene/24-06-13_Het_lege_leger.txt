Het lege leger

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
13 juni 2024
Anno 2024 wordt volop geïnvesteerd in de krijgsmacht. Dat vereist het afschudden van de krimp- en bezuinigingsmentaliteit. Dat gebeurt, maar het aﬂeren van oude gewoonten is moeilijker dan het aanleren van nieuwe.
Daarom is het verbijsterend om in het artikelWel geld, geen mensen (De Groene,15 mei) te lezen dat'train as you ﬁght'niet mogelijk is wegens vergaande 'vredesbeperkingen'.
De huidige oorlog in de Oekraïne laat het belang en de invloed van drones overduidelijk zien. Dat de krijgsmacht wegens AVG-bepalingen op eigen terrein en met eigen middelen nauwelijks mag oefenen, is bijna misdadig te noemen. Het strak vasthouden aan deze regels ontneemt de krijgsmacht de mogelijkheid om zich goed voor te bereiden op daadwerkelijke inzet. De handhavers van deze regels zijn in mijn ogen daardoor ook verwijtbaar (mede)verantwoordelijk voor de hoge verliezen aan mensen en materiaal die onherroepelijk aan het begin van een oorlog worden geleden. Immers, de krijgsmacht is willens en wetens een mogelijkheid ontnomen zich goed voor te bereiden op een oorlog waarin het gebruik van drones een grote rol gaat spelen. Het gebruik van drones kan na twee jaar oorlog in de Oekraïne niet meer als onverwacht worden gezien.
Tot slot, het vaak gehoorde verwijt dat 'generaals zich voorbereiden op de vorige oorlog', is pas vast te stellen nadat de volgende oorlog is gevoerd.
WOUTER HAGEMEIJER
Rotterdam
Jan Rothuizen