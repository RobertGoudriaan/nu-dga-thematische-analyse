Stekelvarkenjacht

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
19 mei 2022
KUNST À la campagne
Het regende in de Nederlandse musea sinds het begin van de pandemie tentoonstellingen over het landschap, voorzover de musea open waren. NaBarbizon van het Noordenin Assen,Diepgeworteldin Dordrecht,Van Gogh en de olijfgaardenin Amsterdam enSur le motif,over schilderen in de openlucht, in Parijs (in de door de Nederlander Frits Lugt opgerichte Fondation Custodia) leende het voor verbouwing gesloten museum Boijmans Van Beuningen nu zo'n negentig schilderijen, tekeningen en prenten van landschappen aan het Fries Museum. In deze tentoonstelling,À la campagne: Het Franse licht van Maris tot Monet,staan landschappen van Nederlandse, Belgische en Franse kunstenaars uit de tweede helft van de negentiende eeuw centraal.
In Frankrijk sprak de focus op de natuur van de zeventiende-eeuwse Hollandse schilderkunst een jongere generatie aan. Op hun expedities sleepten ze ook Nederlandse en Belgische kunstenaars mee. Zo struinde de Haagse kunstenaar Jacob Maris in 1867 met zo'n dertig Franse collega's door de bossen van Fontainebleau. Een bezoek aan het atelier van Jean-François Millet, die daar vanaf 1849 woonde om het boerenleven vast te leggen, werd gecombineerd met een stekelvarkenjacht. In Nederland ontstonden ook kunstenaarskolonies, met de Haagse School zetten de schilders Nederland ook weer internationaal op de kaart.
Het aardige van de tentoonstelling in Leeuwarden is dat niet alleen de definitieve olieverfschilderijen te zien zijn, maar dat er ook veel ruimte is voor krijt- en potloodtekeningen, soms ook waterverf. Zo ligt meteen in de eerste zaal een krijttekening van een kaal landschap met hooihopen, vastgelegd in 1849 door Millet. Twee horizontale lijnen met een paar lobbige silhouetten, meer is het niet, maar het laat zien hoe radicaal de beslissing van de Fransman was. Terwijl Camille Corot in 1835 van een potloodtekening van een bosrand een invuloefening had gemaakt, concentreerde Millet zich op de essentie.
Veertig jaar later huurt Claude Monet in Normandië een oude cidermolen, en transformeert de plek tot tuin met vijver waar hij de natuur altijd bij de hand heeft. De Belgische schilder Emile Claus ging er op bezoek en herinnert zich 'lichtmauve irissen, die daar zacht stonden te tintelen en te geuren, als grote, ongerept-reine juwelen uit een sprookjeswereld'.
De teksten in de tentoonstelling zijn soms iets minder poëtisch, soms net uit de bocht, zoals 'Roelofs en Mauve zijn lekker koeien aan het schilderen'. Dat doet verder niets af aan de kwaliteit van de getoonde werken. De catalogus is geslaagd, met korte, scherpe essays van specialisten, met onder meer aandacht voor de grote afwezigen in de tentoonstelling. Want hoewel het begin negentiende eeuw voor vrouwen nog totaal ongepast werd geacht alleen buiten te zijn, laat staan te schilderen, waren ze er later wel degelijk, de vrouwelijke landschapsschilders. De conservatoren konden er precies één schilderij van vinden in hun glimmende depot: een leeg heidelandschap van Marie Bilders-van Bosse.
Joke de Wolf
À la campagne,t/m 17 juli in het Fries Museum in Leeuwarden
Collectie Museum Boijmans Van Beuningen | Marie Bildersvan Bosse, Heidelandschap, ca. 1891-1900