'THE PART OF YOU THAT'S ME WILL NEVER DIE'

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
27 oktober 2022
I. RUIMTEKIJKERS
En nergens een teken van levens en iets wat verwijst naar jou en mij desnoods de voorstelling van een cirkel hoog hangend bloedstollend beangstigend transparant en stil waarin een kubus ook penisvormig soms een vaginadriehoek met knipperlichten en schitterend bladgoud als nog meer ogen iets wat zwijgend spreekt van verbondenheid.Iets wat verbeeldt: zolang wij het licht verstaan valt geen afstand te overbruggen tijd speelt met ons een balspel en staat nooit stil. Onze lijven vallen niet samen met onze gedachten salueren wij voor elkaar.Ik wil jouw gelaat zien. De zoektocht gaat verder. En ik schrik niet meer van jouw aanwezigheid bij hemellichamen die worden verkend. Ik herken jou.Ik ken je.
II. LETTERGREPEN
Lichaamstijd is beperkt als elke ruimte. Het heelal is denkbeeldig niet ruimtelijk geen grenzen te bekennen mogelijkiets anders als sterven.Wat een lichaam heeft groeit en is object van tijd en geruisloos verval. Het universum weet niet iets van lichamelijkheid niets van aftakeling en raakt nimmer naakt zoals jij en ik.Zo is liefde een denkbeeld opdoemend als licht dat mij eindelijk vindt mij verhit en grenzeloos is geen houvast biedt geen geborgenheid geen kalendertijd.Mijn lief als een lettergreep van biljoenen verlangens van alles en niets weten van tot de dood ons scheidt.
III. WATER
Zoveel tijd heb ik niet over omjarenlang van de ene oever naar de anderete staren. Wat oceaan was werd woordenzee en stroomt over als rivierencrises.Amazonebuien dagenlang bij volle maanstanden. Dan drijft de herinnering rond met eigen natte periodes van bloed lekken van moederschap weigeren van maandelijks verband leggen.De andere kust van wat ons scheidt zie ik liever moeder.Jij bent daar. En zoals velen hun vermogen vergrootten schrijf ik afstanden af tot wij opnieuw een lichaam zijn geworden geborgen in het bekken van ons geboorteland.Dan ligt onze tijd stil voor eeuwen. Dan is er geen afstand. Alleen regenwolken. Oceanen. Sterrenlicht.
IV. VIEREN
Ik heb een droomhuis waar gasten komen die ik liefheb Tamar woont er en haar broertjes en mijn zus met de Noordse roepnaam. Ik kom er niet dikwijls meestal rond verjaardagen zoals vannacht.De zee glom als tropenhemel en ik hoorde onze moeder lopen - ja, het is een woning met een sponzen vloer zonder dak - aan de Noordzee bij Kijkduin.Keuls parfum dat ik ruik komt aanwaaien in grote vlokken zeeschuim zoals in Monkstadt op Skye. Brengt diep geluk dat vanaf mijn navel gloeit naar mijn tenen naar mijn kruin. En ik ontvang verwanten.Het is maar een zoet festijn geweest op twee mei in Paramaribo: zo'n droom van glas vastgeraakt op mijn tijdpad. Het Noordzeehuis woont in mij. Niet afdrijven denk ik dan.