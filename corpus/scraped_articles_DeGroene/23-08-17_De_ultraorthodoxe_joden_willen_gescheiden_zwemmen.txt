De ultraorthodoxe joden willen gescheiden zwemmen

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
17 augustus 2023
Tel Aviv -Terwijl de temperaturen in Israël oplopen tot 38 graden met een luchtvochtigheid van zeventig procent en de gemiddelde Israëliër voor Jaffa ligt, kan in deze vakantieperiode alleen een koele duik in een van de natuurlijke bronnen en stroompjes in natuurreservaten voor verkwikking zorgen.
Maar daar gaan de Halachische revolutionairen van de ultraorthodoxe Verenigde Thora Partij een stokje voor steken. Van het koele sop mag alleen nog maar gesegregeerd worden genoten, vinden zij, en in twee natuurbaden moeten op gezette tijden de mannen van de vrouwen worden gescheiden, want God verhoede dat men van het seksuele schoon van de andere kant zou genieten en in een openbaar bad zondige gedachten zou hebben of nog erger. Het zal beginnen met een pilot, maar bij gebleken succes willen de orthodoxen de maatregel in het hele land opschalen. Weg met de vakantiepret voor het hele gezin, afgelopen met het romantischerendez-vous à deux,want'Frommheid'heeft nu eenmaal een prijs.
In deze tijd staat de bevolking op haar achterste benen, want de openbare ruimte is van iedereen en God schiep de natuur zonder segregatie. 'Jullie hebben geen monopolie op het jodendom', wordt er geroepen. De procureur-generaal zegt dat de basiswet discriminatie op grond van gender in openbare ruimten verbiedt. Eerder zijn directies van andere natuurparken die wilden segregeren door het hooggerechtshof teruggefloten. De revolutionairen moeten dus eerst een wetsvoorstel indienen. Maar ja, het hooggerechtshof en de advocaat-generaal zitten nu zelf op de schopstoel door de rechtsherziening van het kabinet-Netanyahu en moeten alle zeilen bijzetten om niet met het halachische rioolwater te worden afgevoerd.Gendersegregatie is gevaarlijk en heeft maar één doel: vrouwen uit de publieke sfeer weren. De volgende stap is segregatie in het openbaar vervoer, zodat mannen voor in de bus en vrouwen achterin moeten zitten; nationale feesten die gescheiden door muren worden gevierd; vrouwen die van hun nek tot teen in kuis zwart gekleed gaan. Kortom, langzaam maar zeker drijft het extreem-rechtse ultraorthodoxe schip naar een joodse talibanstaat. De eerste tekenen zijn er al.En Netanyahu? Die heeft geen last van de nieuwe wetsvoorstellen want hij trekt met zijn Sarah rustige baantjes in zijn privé-zwembad.