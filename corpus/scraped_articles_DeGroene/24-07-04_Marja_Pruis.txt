Marja Pruis

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
4 juli 2024
Degene die ik langer ken dan vandaag hoor ik bezig in de keuken. Hij zingt, ik hou ervan om hem te horen zingen. Het is een liedje van Elvis Costello, maar het werd bekend door Robert Wyatt,Shipbuilding.Zet het maar even op. Probeer anders de tweede stem mee te zingen.
Ben vandaag tien keer opnieuw begonnen met alles, met nul resultaat. Achter me in de kast heb ik een kinderdagboekje rechtop gezet, het is zo'n dik boekje met een slot. Het is onbeschreven, op de eerste bladzijde na. Iemand heeft daarop in het handschrift van een vijfjarige met grote potloodletters geschreven: 'Vandaag niks goed gedaan.'
Het is kunst, zeg ik tegen mezelf.
Soms helpt het om dat te denken, dat iets kunst is. In de vitrine, weg.
Ik ben de films van Kelly Reichardt opnieuw aan het bekijken. Doe dat ook maar. Begin metWendy and Lucy, danCertain Womenen ga dan naar de bioscoop omShowing Upte zien.
Ik zit na te denken over een stuk dat ik wil schrijven. Waarom vrouwen de neiging hebben in hun eentje op een eiland te gaan zitten. Misschien is het wel onzin, dat denk ik nu. 'Ik ben er even niet.' Dat kregen mensen vroeger te horen als ze me belden en mijn voicemail opnam. Een vriendin vertelde scholen te bezoeken voor haar zoontje dat binnenkort vier wordt.
Op een van die scholen liepen kleuters rond met een bordje om hun nek: 'Ik loop rond en kijk even.'
Slik je tranen in en denk: kunst.
Ik heb vandaag gek genoeg een kunstwerk gekocht. Echte kunst. Het staat nog beneden bij de trap. Opeens ben ik bang dat het daar over een jaar nog staat. Het was de manier waarop degene die nu aan het zingen is zei dat ik het daar wel even kon laten staan. Misschien vindt hij het niet iets om tegenaan te moeten kijken. Ik snap dat ook eigenlijk wel.
Als je te veel snapt, kom je uiteindelijk tot niks. Misschien helpt het als er een woord is voor dat verschijnsel. Ik heb niet een natuurlijk gevoel voor kunst. Misschien is het dat wat ze smaak noemen. Als iemand tegen me zegt dat iets heel mooi is, dan denk ik al gauw: zo kun je het ook bekijken. Dit strekt zich overigens ook uit tot personen van vlees en bloed.
Ik heb met mensen verkeerd van wie je je achteraf afvraagt:why?Zelf weet ik het antwoord maar al te goed. Omdat ik dacht dat het ging om een algeheel aanvaardobjet de d√©sir.
Er is een woord voor, maar ik ga dat niet hier zeggen. Kijk maar onder de G van Girard.
De fietsenmaker gaf me een fiets te leen, omdat mijn eigen fiets steeds meer lawaai begon te maken. Ik had het kunstwerk op m'n rug terwijl ik probeerde te wennen aan die onbekende fiets. Soms schoot ik door, en moest ik trappen alsof ik op een kinderfiets zat, andere keren kon ik juist heel diep trappen en snelde ik vooruit. Ik zat gekromd als een wielrenner.
Het angstzweet stond nog op mijn voorhoofd toen ik de fiets terugbracht. Zal ik het zeggen, dacht ik. Dat z'n leenfiets niet deugt. Dat er ongelukken van komen.
Stralend keek de fietsenmaker naar de fiets. Vertelde dat hij er nog maar twee van had. 'Ze worden niet meer gemaakt', zei hij. 'Ze waren te goed.' Hij was zo blij. Ik weet niet wat mensen bezielt die niets liever doen dan andermans illusies door te prikken. Tot er een beter woord voor is noem ik die mensen zwarte vleermuizen.
'Hij heeft automatische versnellingen', zei hij toen. 'Dat maakt hem zo solide.'
Ik keek opnieuw naar de fiets. Als iets de bedoeling is, wordt alles draaglijk. 'Je zit er ook heel lekker op', zei ik. 'Lekker sportief.'
Zo snel kan het gaan. De twee exemplaren die hij nog had, daar was hij zuinig op. Ik moest naar huis op mijn eigen ouwe barrel.
'Wat zou het voor de psychologie en voor gevoelens betekenen als er een nieuw gevoel ontdekt werd?'
Jaap van Heerden,Fascinaties: Een intellectuele autobiografie