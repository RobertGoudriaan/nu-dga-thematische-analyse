Marian Donner Afstomping Rooksignalen

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
7 maart 2024
Iedereen ziet wat er in de wereld gebeurt, en toch verandert er niets. Koop vooral wat leuks.
Toen moslimextremisten in 2004 de onthoofding van de Amerikaan Nick Berg filmden, gingen de beelden de hele wereld over. Sociale media bestonden nog niet, in journaals en talkshows zagen we Berg op zijn knieën zitten, in oranje overall, voor vijf gemaskerde mannen die verklaarden dat dit hun wraak was voor de Irakezen die door Amerikaanse soldaten gemarteld waren in Abu Ghraib. Tot een van de mannen een mes op Bergs keel zette, toen ging het beeld op zwart en werd soepeltjes het volgende onderwerp gestart, het weerbericht wellicht.
Dit, zou je kunnen zeggen, is hoe televisienieuws werkt. In overzichtelijke items van maximaal twee minuten trekt de horror van de wereld voorbij, maar de echte horror (in dit geval de onthoofding zelf) blijft buiten beeld. Nieuws is amusement, schreef Neil Postman al: iets om bij te gruwelen, je over op te winden, maar niet te veel, alsjeblieft niet te veel. De volgende dag moet de kijker wel weer gewoon naar zijn werk.
En juist daarom had mijn geliefde destijds het plan opgevat om op zijn werk, in debatcentrum De Balie, de onthoofdingsvideo wél in zijn geheel te vertonen. Het publiek zou van tevoren niet weten wat het te wachten stond, de deur zou op slot gaan zodat niemand kon ontsnappen, het liefst had hij á laA Clockwork Orangeluciferstokjes tussen ieders oogleden gestoken: niet wegkijken nu, dit is de wereld waarin we leven.
Het moest een poging worden om door de afstomping heen te breken, door alle sensatie enmurder and mayhem,want dit gebeurt echt. En wie de wereld ziet voor wat hij is, was destijds nog het idee, kan nooit meer doen alsof alles zo wel prima is. Die kan nooit meer terugkeren naar zijn gerieflijke sluimerbestaan van werken, shoppen en met een bord eten op schoot naar het achtuurjournaal staren. Die komt in actie om iets te veranderen.
Het moest een poging worden om door de afstomping heen te breken, door alle sensatie enmurder and mayhem,want dit gebeurt echt. En wie de wereld ziet voor wat hij is, was destijds nog het idee, kan nooit meer doen alsof alles zo wel prima is. Die kan nooit meer terugkeren naar zijn gerieflijke sluimerbestaan van werken, shoppen en met een bord eten op schoot naar het achtuurjournaal staren. Die komt in actie om iets te veranderen.
'This is what our ruling class has decided is normal',sprak de Amerikaanse militair Aaron Bushnell twee weken geleden in de camera. In een aanklacht tegen die normalisering filmde hij zijn tocht naar de Israëlische ambassade in Washington, hoe hij zich daar met benzine overgoot, de aansteker haperde een paar keer.'Free Palestine',bleef Bushnell vanuit de vlammen zo lang mogelijk roepen.
Het is waarschijnlijk de extreemste vorm van verzet, extreem pijnlijk en daarom (voorheen) ook beschouwd als extreem heldhaftig. De beelden van de boeddhistische monnik die zich in 1963 in brand stak zijn alom bekend (al was het alleen al door de albumcover van Rage Against the Machine). Nadat de Tunesische straatverkoper Mohammed Bouazizi in 2010 hetzelfde deed uit protest tegen de armoede en corruptie in zijn land, vergeleek Barack Obama hem met defounding fathersen Rosa Parks. Maar bij Aaron Bushnell bleef het angstvallig stil. In de reguliere media werd de reden van zijn protest zelden genoemd,The Guardianschreef dat hij 'iets schreeuwde over Palestina'. Bijde Volkskranten de NOS verdween zijn dood in de liveblog 'Crisis MiddenOosten', zonder dat hij bij naam werd genoemd.
Dat drie maanden eerder een Amerikaanse vrouw zich ook al in brand had gestoken voor Palestina, ontdekte ik nu pas, via X. Haar naam is nog altijd onbekend. Maar zij had zichzelf ook niet gefilmd en bovendien zou ze een antisemiet zijn geweest. Net zoals Aaron Bushnell nu veelal 'iemand met mentale problemen' wordt genoemd. Want waarom zou je zoiets doen? Je leven geven om een groot onrecht aan te klagen (terwijl Palestijnen nu juist zo graag willen leven, klinkt er soms bij). Ga gewoon lekker in bad, koop wat leuks op Amazon, geniet!
Zelfs in mijn pro-Palestijnse internetbubbel ging het vooral nog over de vraag of Bushnell nu wel of geen 'verwarde man' was. Sympathisanten deelden een citaat van Krishnamurti (al zeiden ze dat het van Sinéad O'Connor was):'It's no measure of health to be well adjusted to a profoundly sick society.'Twintig jaar geleden dacht mijn geliefde nog dat je door de afstomping heen kon breken. Tegenwoordig blijken veel mensen zo afgestompt dat ze zich niet eens meer kunnen voorstellen hoe diep het leed van anderen iemand kan raken. De wanhoop die Bushnell kennelijk voelde,om elkedag de meest verschrikkelijke dingen te zien, daar een gedwongen toeschouwer van te zijn, alsof er luciferstokjes tussen je oogleden zitten, en dan: te weten dat 'de heersende klasse' het ook ziet, weet wat er gebeurt, en desondanks gewoon doorgaat met het geweld tegen onschuldige burgers. Dat is toch ook gekmakend? Nee, zeggen degenen die zich hebben aangepast: zo is het altijd al geweest.
Een jongetje werpt zich op zijn stervende vader, hoeveel dode baby's zijn genoeg?