Who done it?

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
1 februari 2024
Alle vermogen is van iemand. Achter elk aandeel, elke euro van private equity of een investeringsfonds, zit een eigenaar. Is dit wat ze willen wat er met hun geld gebeurt? Weten ze überhaupt wat er met hun geld gebeurt? Durfinvesteerders in ieder geval wel, de hoge rendementseisen, het snel willen cashen: ze zitten zelf aan de knoppen. Bij aandeelhouders van beursgenoteerde bedrijven is de relatie minder rechtstreeks, zij kunnen zich verschuilen achter de vermogensbeheerders en beleggingsfondsen aan wie ze hun geld hebben toevertrouwd. Aandelen worden bovendien voortdurend verhandeld, al dan niet aangestuurd door algoritmen.
Maar ook hier zijn het toch echt de kapitaalbezitters zelf die de fondsbeheerders hun gang laten gaan. Al maanden probeert Myriam Vander Stichele van Somo erachter te komen wie eigenlijk de geldschieters van de olie- en gasbedrijven zijn. Blackrock, 's werelds grootste vermogensbelegger, heeft tien procent van de aandelen Shell in handen en stemt op aandeelhoudersvergaderingen van de multinational tegen klimaatinvesteringen. Maar namens wie belegt Blackrock?
Het blijkt vrijwel niet te achterhalen.
Ook vermogenden en pensioenfondsen die hun geld in private-equityfondsen stoppen, zijn geneigd zich te verschuilen achter de beslissingen van de fondsmanagers. Het algemene verdienmodel van private equity is natuurlijk bekend: kopen en met winst verkopen. Maar waar die winst precies aan te danken is, is een grote black box. 'Belastingoptimalisatie', het over de heg gooien van kosten en risico's, een vorm van piramidespel? Wie geld stopt in private equity hóeft van niets te weten. Want private-equityfondsen hoeven, anders dan beursgenoteerde bedrijven, geen jaarrekening op te stellen, dus niemand weet hoe en wat.
Hoe zit het dan met het duurzame en verantwoorde beleggen? Afgaande op berichten over alweer een duurzaam bedrijf, alweer een pensioenfonds dat belooft zich terug te trekken uit fossiel, zou je zeggen dat langzamerhand iedereen verantwoord belegt. Toch gaat hoogstens één procent van de beleggingen naar duurzame investeringsfondsen, stelt Vander Stichele.
Dat het beeld zo anders is, heeft niet alleen te maken met marketing, maar ook met verwarrende definities. Investeringsfondsen die bijvoorbeeld beweren rekening te houden met het klimaat, hebben het meestal niet over de effecten van hun beleggingen op klimaatverandering, maar of ze zich voldoende hebbeningedekt tegen de financiële gevolgenvan klimaatverandering.