Hemelpiloten

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
28 maart 2024
'Misschien was verdriet net als het weer: altijd veranderlijk maar altijd aanwezig', aldus een van de twee dolende vijftigers uit John Banville'sDe garage.
Wie een roman leest van John Banvillekrijgt steevast knipogen naar eerdere boeken van die Ierse schrijver te verwerken. Zijn oeuvre is een narratief netwerk van ingenieuze betrekkingen waaruit de rooms-katholieke kerk tevoorschijn komt als terreurapparaat. Het recenteThe Lock-Up,vertaald alsDe garage, begint een half jaar naApril in Spanje(2021), een vertelling waarin patholoog-anatoom Quirke, vaste gast van Banville, zijn vrouw verloor. Bij dat verlies was een ander Banville-personage, detective Strafford, op dramatische wijze betrokken. InDe garagetrekken Quirke en Strafford tijdelijk samen op om een raadselachtige moord op te lossen, wat uiteindelijk niet lukt.
De garagebegint in het voorjaar van 1945 als broeder Demian zich in zijn klooster ergens tussen Beieren en Italië ontfermt over een vluchtende, naamloze Duitser. De roomse geestelijke weet hem via een ingenieuze vluchtweg via Rome, Spanje en Engeland naar Ierland te krijgen. Banville maakt dan een sprong in de tijd naar 1958. In Dublin heeft een jonge vrouw, de joodse historica Rosa Jacobs, zelfmoord gepleegd door zich in haar auto in een garage door koolmonoxide te laten 'vergassen'. Patholoog Quirke, alcoholist en nog rouwend om zijn doodgeschoten vrouw, onderzoekt het lijk en ontdekt wurgsporen. Met Strafford probeert hij motief en dader te vinden, wat voorlopig op niets uitloopt. Via haar professor komen ze erachter dat Jacobs zich bezighield met een studie naar de joodse diaspora in Ierland. Als vrijgevochten vrouw en als activiste propageerde ze gratis abortusklinieken, een vloek in het katholieke Ierland van de jaren vijftig van de vorige eeuw.
Eén speurspoor lijkt te leiden naar een Duitse paardenfokker en landbezitter ergens in Wicklow: Wolfgang Kessler. Wie is die man? Inderdaad, dezelfde die in 1945 uit een schuldig Beiers landschap vertrok dankzij een 'roomse' vluchtroute over de Alpen. Langzaam maar zeker dringt het tot de lezer door dat Kessler een dader is, een oorlogsmisdadiger, een nazi, een kampcommandant... Maar maakt hem dat meteen tot hoofdverdachte? Een paar honderd bladzijden laat Banville de lezer in die waan, om dan in een verrassende epiloog een onthulling te doen die de lezer niet zag aankomen.
Banville schreef metDe garageveel meer dan een detective. Hij portretteert Quirke en Strafford ook als twee dolendelonersvoorbij de vijftig die veel verliezen hebben geleden. Strafford woont alleen op kamers omdat zijn vrouw naar haar moeder is teruggekeerd. Hij vindt het wel goed zo. Quirke likt zijn wonden, vecht tegen zijn alcoholisme: 'Misschien was verdriet net als het weer: altijd veranderlijk maar altijd aanwezig.' Zijn naam verwijst naar de 'trap van Quirke', wat zoveel betekent als het doormaken van een drastische veranderingsfase. In deze fase ontmoet Quirke de jonge journaliste Molly Jacobs, een scherp waarnemer die niet veel over haar vermoorde zus kan vertellen, maar die zich wel tijdelijk aangetrokken voelt tot de wankelmoedige Quirke.
Detective Strafford op zijn beurt krijgt zwakke knieën van Quirke's dochter Phoebe. Banville behandelt deze twee verhaallijnen over liefde op latere mannenleeftijd met de nodige relativerende humor. Tegelijkertijd behouden de twee onderzoekers hun menselijke kwetsbaarheid. Ze komen te weten dat de Duitse Kessler connecties heeft met de joodse (kern)wapenhandelaar in Israël Teddy Katz. Die was in de oorlog kapo in Kesslers kamp en sprak vlak voor diens vlucht over de Alpen met hem over zijn liefde voor Palestina. In het met alcohol over goten gesprek definieert Kessler zijn kapo zo: 'De Wandelende Jood verpandt zichzelf aanBlut und Boden!Dat is goed, heel goed. Ook al hebben jij en jullie allemaal geen stukje land waarop je je stinkende voet kunt zetten.' Later meent hij overeenkomsten te zien tussen Ierland en Israël en tussen Cromwell en Hitler. Een ongeneeslijke nazi, die zijn zoon (een 'softy') maltraiteert en manipuleert, totdat die het heft in eigen hand neemt.
Maar Kessler ontmaskeren als 'schuldig aan wat dan ook' lukt het onderzoekerstweetal heel lang niet. De doorbraak komt als een journaliste in Israël wordt doodgereden en Molly Jacobs in Dublin bijna hetzelfde overkomt. Hebben die geënsceneerde ongelukken te maken met de dood van Rosa Jacobs of met ex-kapo Teddy Katz en zijn voormalige vijand Kessler? 'Er was iets, een ontwerp, een patroon, verborgen in het volle zicht.'
Banville laat de lezer lang in het duister tasten, maar is wel zo vrij en vriendelijk om in zijn roman allerlei verwijzingen in te lassen naar grote Ierse schrijvers: William Butler Yeats, dichter en later senator van de Ierse Vrijstaat, Brendan Behan, Patrick Kavanagh en, natuurlijk, James Joyce. Het kan geen toeval zijn dat diverse plekken in Dublin die een rol spelen inDe garagedat ook doen inUlysses.
Een andere verhaaldraad die Banville nadrukkelijk met het detectiveverhaal verweeft is die van de Ierse, autoritaire bisschop die zijn gezag laat gelden, druk zet en de doofpot aanbiedt. De pseudo-goedmoedige bisschop in kwestie blijkt beschermheer te zijn van nazi Kessler en noemt Straffords baas een 'jodenvriend'. De bisschop ziet de joden dertien jaar na de holocaust zo: 'Ze hebben onze Verlosser gekruisigd en sindsdien dragen ze het Kaïnsteken.' In geen enkele roman spaart Banville de katholieke kerk, inclusief haar kostscholen, als terreurinstituut. Bisschoppen zijn 'hemelpiloten', aldus de kort in het boek optredende, tolerante minister van Justitie. Hij heeft weet van de reactionaire machinaties van de Ierse aartsbisschop die als herder alle schaapjes eronder wil houden.
IsDe garagevan John Banville een detective of juist de ontregeling van dat genre? De dader ontkomt, hoewel hij wel op de valreep 'biecht'. Dat de schrijver andermaal afrekent met de 'hemelpiloten' verbaast de Banville-lezer niet.
Paulo Nunes dos Santos / NYT / ANP | John Banville in Howth, bij Dublin, Ierland, 2020 JOHN BANVILLE De garage Vertaald uit het Engels door Arie Storm. Querido, 384 blz.