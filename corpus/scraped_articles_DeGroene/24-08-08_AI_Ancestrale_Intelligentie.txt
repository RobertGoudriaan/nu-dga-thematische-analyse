AI: Ancestrale Intelligentie

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
8 augustus 2024
KUNST The 4c Body
In Antwerpen staat de groep modeontwerpers die in de jaren tachtig afstudeerde aan dezelfde modeschool en daarna internationaal doorbrak bekend als de Antwerpse Zes. Ze konden op de steun rekenen van de overheid, die de Belgische textielindustrie wilde bevorderen, en trokken naar Londen, waar ze hoge ogen gooiden met hun eigen collecties. In 2005 kwam daar een zevende naam bij: Marga Weimans (1970).
Weimans studeerde in 2005 als eerste Nederlandse af aan de prestigieuze modeopleiding van de Koninklijke Academie voor Schone Kunsten -f*ck a big six, it's just big me -belangrijker nog, misschien wel de eerste met 4c-haar: haar dat zich in strakke cilindervormen wikkelt. Andrew Walker, ooit de haarstylist van Oprah Winfrey, ontwikkelde een haartype-systeem dat nog altijd wordt gebruikt in de krullengemeenschap: van het sluike 1a-haar, naar de losse 3b-krul, tot het strakste krultype: 4c.
Als onderdeel van deNew Wave-expositie in het Stedelijk Museum in Schiedam bouwde Weimans het'4c hair body',volgens haar futuristische interpretatie.The 4c Bodyis een vormstudie van de krul. Weimans trekt daarvoor de moleculen van het haar uit elkaar, vergroot ze uit en bouwt ze weer op, om de wenteltrap thuis na te bootsen waar haar haar altijd op blijft liggen. De trap is omringd door androïde vrouwmensen die elkaars haren vlechten. Weimans onderzoekt in deze installatie wat er gebeurt als je dat 4c-haar-lichaam beschouwt van dichtbij, als bezitter van de technologie. Ze beschouwt 4c-haar als een design-methode en nieuw ontwerpmateriaal van ons:dirty computers. In de wereld van snelkookmode en verkorte aandachtsspanne weet ze een huurvrij plekje in ons hoofd te verwerven.
Weimans stemde ons al eerder tot nadenken over 4c-haar. In 2018 verzorgde ze de styling voor de cover en het interview met haar zus, nieuwslezeres Simone Weimans, inVolkskrant Magazine. De kop:Je hoeft geen gepolijste blondine te zijn om het journaal te presenteren. Op het coverbeeld is Simone Weimans te zien in een hoogblonde pruik, scherp geknipt in laagjes, ze hurkt in een zwartleren jurk en heeft doorzichtige muiltjes aan haar voeten. Binnenin het blad trekt stylist en zus de pruik van het hoofd af; een kroon van 4c-haar, in strakkekwiwkiba's nattes,wordt zichtbaar.
Wat doe je met een mode- en mediawereld die niet afgestemd is op haar dat niet als een sluik gordijn naar beneden valt, maar naar de wolken reikt? Je bouwt er een trap naar de hemel mee. Je vlecht er herinneringen in, van plattegronden die alleen jouw mensen lezen kunnen. Je maakt er een hele Netflix-serie rond, over een koningin die Charlotte heet als middelpunt van een semi-postraciale maatschappij, genaamdBridgerton,met in iedere scène een nieuw stuk ancestrale intelligentie (AI) op haar hoofd. Eeuwen later bevolken Zwarte vrouwelijke cyborgs de wereld, 4c-haar is hun technologie. Vanuit zijn follikel wentelt het continu om zijn eigen as.
Munganyende
The 4c Bodyis t/m 10 november te zien in het Stedelijk Museum in Schiedam als onderdeel van de groepsshowNew Wave.
Marga Weimans | Marga Weimans, The 4c Body (detail), 2024