Gereedschapskist In Den Haag

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
24 november 2022
In plaats van zo vooruit te lopen op de Wet op de politieke partijen kunnen we beter kijken naar hoe ze in Duitsland omgaan met democratieondermijnende partijen.
En toen was er vorige week toch een voorstel van D66 - om precies te doen wat onverstandig is. Niet wachten op de nieuwe Wet op de politieke partijen, maar de nieuwe verbodsgrond voor verenigingen van toepassing verklaren op politieke partijen. Terwijl die verbodsgrond daar juist niet voor bedoeld is, en dan ook: behoorlijk explicietniet.Op vragen van de Eerste Kamer antwoordde minister Sander Dekker destijds 'dat het gewijzigde artikel 2:20 BW niet van toepassing zal zijn op politieke partijen en daarmee geen gevolgen heeft voor de bewegingsvrijheid van politieke partijen, ongeacht de organisatievorm'. Dat was begin 2021. Die wet dan zo'n anderhalf jaar later alsnog willen inzetten voor politieke partijen is wel heel onzorgvuldig. Zeker als je bedenkt dat het parlement er dan niet meer aan te pas komt; een koninklijk besluit volstaat.
De kritiek was niet mals (onder meer van ondergetekende). Het hielp ook niet dat D66-fractievoorzitter Jan Paternotte zich maar matig door een televisieoptreden inKhalid & Sophiewist te worstelen. Op een vraag over de sgp, een partij met een toch behoorlijk pittig beginselprogramma, leek hij niet goed voorbereid. Presentator Sophie Hilbrand hield Paternotte voor wat het program zegt over de gelijkheid tussen man en vrouw. Moet die partij dan ook verboden worden? Nee, verzekerde Paternotte, want die partij bestrijdt hij in het parlement. De sgp gebruikt geen 'antidemocratische manieren' en bepleit geen 'geweld'. Dat was dan weer gek, want bij zulke dreigingen zou ook de oude verbodsgrond moeten volstaan. En die kan ook nu nog ingezet worden. Het proefballonnetje liep nog wat verder leeg.
Toch diende D66 een dag later een motie in om de 'gereedschapskist nu uit te breiden'. Tot verbazing van andere Kamerleden als Michiel van Nispen (SP): 'Ik heb toch de indruk dat het hier gaat om een stunt of iets wat in de media gebracht moest worden en wat nu een vervolg moet krijgen met een motie.' De 'eigen' D66-minister Franc Weerwind (Rechtsbescherming) ontraadde de motie.
De precieze schade van de D66-actie moet nog blijken. In ieder geval is een uiterst delicaat debat onnodig op scherp gesteld door een noodgreep voor te stellen in reactie op één specifieke partij, FvD. De discussie over de verbodsgrond in de Wet op de politieke partijen zal snel in datzelfdeframegeplaatst worden. Dat coalitiepartij D66 een CDA-minister daarmee zo in de wielen rijdt aan de vooravond van een ingewikkeld wetgevingstraject is opvallend - het zal de coalitieverhoudingen niet ten goede komen.
InBuitenhofstuurde minister van Binnenlandse Zaken Hanke Bruins Slot (CDA), verantwoordelijk voor de Wet op de politieke partijen, terecht de discussie over het partijverbod weg van debatten over concrete partijen. Ze nam ook eventuele laatste twijfels weg. Het kabinet houdt vast aan de aanbevelingen van de staatscommissie-Remkes: een afzonderlijke verbodsgrond in de nieuwe Wet op de politieke partijen. Het voorstel komt voor het einde van het jaar, de behandeling in de Tweede Kamer kan dan volgend jaar plaatsvinden.
Minister Bruins Slot vertelde inBuitenhofook iets meer over de nieuwe verbodsgrond. Een verbod moet mogelijk zijn bij gevaar voor de 'democratische rechtsorde' en de 'nationale veiligheid', bijvoorbeeld bij een partij die stelt: 'de Tweede Kamer moet afgeschaft worden, we hebben geen meerderheidsbesluitvorming meer nodig'. Waar we inBuitenhofniet over hoorden was de suggestie van Remkes om ook naar de partijfinanciering te kijken: de '(tijdelijke) stopzetting van financiering of subsidiëring van overheidswege'.
Het is te hopen dat de minister ook die suggestie meeneemt in de uiteindelijke Wet op de politieke partijen. De discussie concentreert zich nu op het partijverbod. En dat moet je goed regelen, maar het is geen duizenddingendoekje. Het is een middel voor uitzonderlijke gevallen, zo stelt ook de minister. En bovendien is het Europees Hof voor de Rechten van de Mens, de laatste instantie die over partijverboden oordeelt, bijzonder kritisch bij verboden uitgesproken tegen kleine partijen (tenzij er sprake is van geweld of terrorisme). Je hebt dus een ruimere set aan instrumenten nodig.
In Duitsland hebben ze dat. Recent werd het instrumentarium zelfs nog wat uitgebreid. Het Duitse constitutioneel hof oordeelde in januari 2017 dat de extreem-rechtse npd niet voldoende 'potentie' had om de democratie daadwerkelijk te bedreigen. De partij kon niet verboden worden. Na een grondwetswijziging kunnen dergelijke partijen nu hun overheidsfinanciering tijdelijk verliezen. Een democratie-ondermijnende partij wordt dan dus niet verboden, maar de democratie betaalt niet meer mee aan haar eigen ondermijning. De verdere partijontwikkeling wordt bemoeilijkt; een verbod is later altijd nog mogelijk.
In Nederland vervalt de partijfinanciering alleen in heel specifieke gevallen: bij een onherroepelijke veroordeling (van de partij) voor delicten als groepsbelediging of het aanzetten tot haat. De regeling in Duitsland is breder. Het biedt een meer proportioneel instrument voor minder dreigende situaties waarin toch actie geboden is - een zinvollere uitbreiding van de gereedschapskist. De Duitse snelheid mag ook inspireren: de wijziging was erdoor binnen een paar maanden.
In Khalid & Sophie liep het proefballonnetje van D66 nog wat verder leeg
...