Kunnen goed klimaatbeleid en democratie wel samengaan? In het nieuws

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
27 juli 2023
In Rome is het code rood vanwege de extreme hitte. Voor de kust van Florida is de zee zo warm als een jacuzzi. In India moeten duizenden mensen evacueren vanwege overstromingen. En ondertussen ging het politieke gesprek in Nederland vooral over de poppetjes. Wie moet straks leidinggeven aan de rood-groene combinatie? Wie zal na dertien jaar Rutte het Torentje als hoofdkwartier claimen? Politieke junkies konden hun hart ophalen, het spel is weer op de wagen.
Te midden van al het gespeculeer kwam het Nationaal Klimaat Platform, een brede coalitie van bedrijven, burgerinitiatieven en maatschappelijke organisaties, met een oproep aan de Tweede Kamer: laat het klimaatbeleid alsjeblieft niet tot stilstand komen. De afgelopen jaren leek de energietransitie eindelijk een beetje op stoom te komen. Er kwamen wetsvoorstellen om het gebruik van warmtepompen te stimuleren en het energienet te verzwaren. Op de Noordzee verrees de ene na de andere windmolen en dankzij een flinke inhaalslag kon Nederland zich kronen tot Europees kampioen zonnepanelen. De fase van uitvoering is aangebroken en dat vergt een heldere koers en consistent beleid.
Alleen was dat gerekend buiten de grillen van de VVD. Een dag nadat minister Rob Jetten zijn klimaatfonds door de Tweede Kamer had geloodst klapte het kabinet, omdat de grootste regeringspartij haar achterban een strenger migratiebeleid had beloofd. Dat had niets te maken met machtsspelletjes, verzekerde afzwaaiend premier Rutte, dit was simpelweg het beste voor Nederland.
Op zulke momenten dringt zich een ongemakkelijke vraag op: is een democratie wel in staat om klimaatverandering tegen te gaan? Is een heldere koers en consistent beleid niet te veel gevraagd in een politiek systeem waarin om de zoveel jaar weer een nieuwe regering met nieuwe beloftes en prioriteiten aantreedt? Zelfs als een partij met groene ambities aan de macht komt blijkt het moeilijk om het draagvlak te behouden. Zie Duitsland: de Groenen scoorden goed genoeg om te kunnen meeregeren, maar zodra het klimaatbeleid pijn doet, begint het electoraat te morren.
Zelfs verstandige mensen flirten nu voorzichtig met een ecodictatuur. China, waar mensenrechten worden opgeofferd aan de wil van de staat, dient daarbij als ondersteunend bewijs. Hier gaat de opmars van zonen windenergie razendsnel. Alleen al vorig jaar installeerde China 140 gigawatt aan hernieuwbare energie. Dat is aanzienlijk meer dan de VS, India en de EUbij elkaar opgeteld. Is dat dan de sleutel tot daadkrachtig klimaatbeleid? Een eenpartijstaat met een almachtige leider die geen tegenspraak duldt? 'Democratie, in haar huidige vorm, is niet noodzakelijk een deel van de oplossing', schreef commentator Cameron Abadi vorig jaar inForeign Policy. 'Misschien is het zelfs wel deel van het probleem.'
Voordat we de sleutels van het Torentje overhandigen aan een duurzame despoot, is het goed om stil te staan bij dat tussenzinnetje: democratie,in haar huidige vorm. Dat impliceert dat er andere vormen mogelijk zijn. Zoals een vorm die meer lijkt op het Atheense model, waar burgers bijeenkwamen op de agora om zich gezamenlijk te buigen over zaken van algemeen belang. Het kan best zijn dat beleidsmakers onderschatten hoeveel welwillendheid er in de samenleving bestaat. Zo zijn er een hoop boeren die heus willen verduurzamen, schrijft Floor Milikowski deze week in een reportage uit Friesland(pagina 18).Alleen botsen hun initiatieven op de 'systeemwereld' waarin de kennis en expertise van 'gewone mensen' wordt gewantrouwd.
Niet verwonderlijk dat de roep om burgerberaden aanzwelt naarmate de klimaatcrisis escaleert. Het idee is simpel: laat een geloten groep 'gewone' burgers bij elkaar komen die zich niet druk hoeven te maken over partijpolitieke belangen, media-optredens en opiniepeilingen, geef ze de tijd om zich te informeren en te discussiÃ«ren, zonder lobbyisten en spindoctors die in hun nek hijgen, en je zal verbaasd zijn over de oplossingen waarmee ze komen. Een beetje utopisch, allicht, maar gezien de alternatieven is zo'n experiment op z'n minst het overwegen waard.
Zelfs verstandige mensen flirten nu met een ecodictatuur