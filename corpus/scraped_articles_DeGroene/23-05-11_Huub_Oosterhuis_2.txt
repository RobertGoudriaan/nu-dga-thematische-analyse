Huub Oosterhuis (2)

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
11 mei 2023
Jos Palm schreef een mooi verhaal over de religieuze betekenis van Huub Oosterhuis, na zijn dood(De Groene,20 april). Ik wil dat graag aanvullen met zijn politieke kant. Oosterhuis was links en was lid van verschillende sociaal-democratische politieke partijen tegelijk; hij was in 2006 lijstduwer voor de SP. In de jaren zeventig werd hij, na de staatsgreep tegen de socialistische president Salvador Allende in 1973 in Chili, de voorzitter van de omvattende Chili Beweging Nederland, waarin tientallen Chili-comités in het land, vakbonden en politieke partijen, inclusief het CDA, bijeenwaren. Met de Chili Beweging werden manifestaties georganiseerd, zoals de jaarlijkse Chilidemonstratie op 11 september, waar elk jaar duizenden mensen op afkwamen. Huub sprak de menigte toe.
In de jaren negentig, de jaren van groeiend neoliberalisme, organiseerde hij Den Uyl-lezingen in de Rode Hoed. Premier Wim Kok hield in 1995 zijn historische speech over het afschudden van de socialistische veren van de PvdA. Huub Oosterhuis verraste mij, toen hij me eind 1995 vroeg om te reageren met een essay op die lezing. Ik schreef een kritisch verhaal over de denkarmoede en het gevaar van teloorgang van de PvdA. Vervolgens organiseerde hij een debat in de Rode Hoed tussen Kok en mij. Kok liet zich, tot mijn verbazing, seconderen door de ministers Marcel van Dam en Wim Meijer.
Oosterhuis zag met vooruitziende blik dat de eens zo belangrijke en invloedrijke PvdA bezig was zichzelf te vermorzelen door in het neoliberalisme mee te gaan, met privatiseringen, ﬂexibilisering en bezuinigingen. In 2020 schreven Duco Hellema en Margriet van Lith het boek:  ingezondenDat hadden we nooit moeten doen: De PvdA en de neoliberale revolutie van de jaren negentig. AAFKE STEENHUIS,Amsterdam
U kunt uw
brief van maximaal 400 woorden sturen naargroene@groene.nl