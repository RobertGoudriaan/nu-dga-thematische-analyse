Een warme deken

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
12 december 2024
POMUZIEK Michael Kiwanuka
Michael Kiwanuka verhuisde van Londen naar havenstad Southampton. Soms meen je verandering van omgeving te horen op zijn vierde albumSmall Changes,waar hij tegelijk de Curtis Mayfield als de David Gilmour van onze tijd is. Of toch de Bill Withers en John Frusciante?
Wat bij openingsnummerFloating Parademeteen opvalt is de productie, opnieuw van Inflo en Danger Mouse. Hoor de strijkers glooien en de bas grooven; hoor zowel de som als de delen. Ook het daaropvolgende titelnummer is fraai. Zoals wel vaker bij Kiwanuka had het nummer ook een halve eeuw ouder kunnen zijn, en toen al geklonken kunnen hebben naar het verleden. Het is alsof Kiwanuka niet alleen put uit de meest uiteenlopende genres (soul, jazz, indierock), maar ook hun geschiedenis uitademt. En zijn troef is niet alleen zijn stem, het is ook zijn gitaarspel.
Prachtig isOne and Only,waarin hij pas na een minuut begint te zingen. Daarvoor klinkt alleen zijn gitaar, en die klinkt net als zijn stem: warm, troostend, vol soul. Het is zijnUnder the Bridge.Het nummerLockdownheeft hij verdeeld in twee delen. Het eerste is een roadmovie van een nummer, met opnieuw een hoofdrol voor de bas, die bij Kiwanuka veel meer doet dan dienen. In het tweede deel laat hij alleen zijn gitaar spreken. Als je het nummer demonteert, zie je een verzameling onderdelen liggen die op allerlei manieren in elkaar gezet tot iets volstrekt anders hadden kunnen leiden. Tot muzak, tot liftmuziek, tot het vaak bespotte genre waar net een documentaire over is verschenen:yacht rock.
Maar bij Kiwanuka klinkt subtiel nooit vlak, verzorgd nooit glad, kalm nooit saai. Het tweede deel vanLockdownis zijnComfortably Numb.Akkoord, soms is hij wat stichtelijk in zijn teksten(Follow Your Dreams, Live For Your Love:de sectie in de boekenwinkel bij de V van Vanzelfsprekend, al is de toevoeging'like a lost child'wel weer mooi), maar daar staan ook veel zinnen tegenover die net zo melancholisch zijn als zijn muziek.The Rest of Meis ogenschijnlijk verstild, maar onder het oppervlak beweegt de groove. En het mooiste nummer bewaart Kiwanuka voor het laatst:Four Long Years,een klassieke soulballad die gloeit en verwarmt, met een refrein als een warme deken om de afscheidspijn:'I followed love all the way/ Thought I was winning the game/ With no more moves to make the score / It's truly a shame.'
Leon Verdonschot
Michael Kiwanuka -Small Changes(Universal). Kiwanuka speelt 24 februari in Amare Den Haag, 26 februari in Afas Live in Amsterdam en in het weekend van 13-15 juni op Best Kept Secret