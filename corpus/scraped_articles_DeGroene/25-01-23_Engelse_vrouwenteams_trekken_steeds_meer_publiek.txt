Engelse vrouwenteams trekken steeds meer publiek

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
23 januari 2025
Londen- Naast de thuisbasis van voetbalclub Bristol City is Ashton Gate sinds het begin van dit jaar ook het stadion van de plaatselijke rugbyvrouwen. Bijna tienduizend toeschouwers kwamen op de eerste zaterdag van het jaar naar de wedstrijd tussen de Bristol Bears en Gloucester-Hartpury, koploper van de Premiership Women's Rugby. Reden voor deze plotse belangstelling was het debuut van de Amerikaanse rugbyster Ilona Delsing Rosa Maher.
Een grote schok ging in de winter door rugbyland nadat bekend was geworden dat de 28-jarige voor Bristol Bears had getekend, een middenmoter die moeite had om de tweeduizend plekken in het eigen stadion, Shaftesbury Park, te vullen. De uit Vermont afkomstige Maher, wier moeder van Nederlandse komaf is, maakte afgelopen zomer deel uit van het Amerikaanse team dat bij de Rugby Sevens brons had veroverd op de Olympische Spelen in Parijs.
Vier jaar eerder had ze al naam gemaakt op de Olympische Spelen van Tokio. Dat was niet zozeer vanwege de drietriesdie ze tijdens het toernooi scoorde of de zesde plek waarop het Amerikaanse team zou eindigen, maar door grappige TikTok-video's die ze achter de schermen maakte. Inmiddels heeft ze 3,3 miljoen volgers op TikTok en 4,6 miljoen op Instagram.
Met haar populariteit op sociale media helpt Maher jonge vrouwen op een positieve manier naar hun eigen - gespierde - lichaam te kijken. Dat laatste doel had ze ook voor ogen toen ze meedeed aanDancing with the Stars,de Amerikaanse variant op de Britse dansshowStrictly Come Dancing.De chachacha, salsa en foxtrot dansend bereikte ze met haar danspartner Alan Bersten de halve finale.
De Amerikaansecentermaakte haar Engelse debuut als invaller en kon niet voorkomen dat haar ploeg met 17-40 zou verliezen. Maar als promotie voor de sport was het een groot succes. Met Maher in hun midden wisten de rugbyvrouwen wel de daaropvolgende wedstrijden tegen
Exeter Chiefs en Leicester Tigers te winnen. Foto's van de gebroken neus die ze aan laatstgenoemde wedstrijd overhield deelde Maher met haar volgers.
De komst van de Amerikaanse wordt gezien als ideale reclame voor het wereldkampioenschap dat komende zomer in Engeland plaatsvindt, onder meer in Ashton Gate. Binnen de rugbywereld leeft de hoop dat het een positief effect heeft op de populariteit van het vrouwenrugby, waarbij wordt gekeken naar het enthousiasme dat de voetballende Lionesses van Sarina Wiegman twee jaar geleden teweeg hadden gebracht.