Wolfgang Streeck

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
20 juni 2024
Het Europa-nummer(De Groene,30 mei) is een sterrennummer. Complimenten voor zoveel topstukken. Een van de sterren, Wolfgang Streeck, Duits onderzoeker van de ontwikkeling van het kapitalisme, vormt echter een dissonant in deze verzameling. Dat is omdat hij een vakgebied betreedt (bestuurskunde) waar hij duidelijk geen kaas van heeft gegeten en de verleiding niet kon weerstaan een eenzijdig partijpolitiek verhaal te produceren, de standpunten van de ultra-linkse Bündnis Sahra Wagenknecht. Het resultaat is een schoolvoorbeeld van de hoeﬁjzertheorie (ultrarechts en ultra-links benaderen elkaar in hun standpunten).
Streeck poneert de stelling dat het federalisme, de uitkomst van een streven naar de Verenigde Staten van Europa, onvermijdelijk leidt naar de 'superstaat'. Centralisatie zal daar volgens hem een automatisme worden, waarna de deelstaten 'hun nationale soevereiniteit' zullen verliezen. Dit is een bekende misvatting, omdat federalisme juist een wederkerige relatie tussen de onderdelen veronderstelt. De praktijk in de VS en Duitsland illustreert dat al en daar bestaat nog veel minder sociaal-culturele diversiteit dan tussen de Europese staten. Streeck stelt ook dat decentralisatie, de omgekeerde beweging, bij een sterke geïntegreerde Brusselse eenheid, alleen bij plechtige beloften blijft.
Deze stelling kan al gemakkelijk worden weersproken in ons eigen land, waar sinds 1980 zoveel is gedecentraliseerd naar gemeenten dat inmiddels wordt gesproken in termen van 'over de schutting gooien'. Maar uiteindelijk is de grootste tekortkoming van het stuk van Streeck dat hij nergens ingaat op de evidente bestuurlijke realiteit. Namelijk dat het schaalniveau voor bepaalde taken een krachtige hogere overheid op Europese schaal onmisbaar maakt. Denk aan klimaat, migratie, Big Tech en geopolitiek.
JAN SCHRIJVER
Jan Rothuizen