Programma

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
28 september 2023
1 NOVEMBER
Opening event:
Fifth Wave, een avond met onafhankelijke Russische literatuur
Fifth Waveis een tijdschrift dat opgericht is door uitgeverij Van Oorschot en de gevluchte Russische schrijver Maxim Osipov. Het is een platform voor onafhankelijke Russische literatuur. Op het festival is er een ontmoeting met schrijvers die hebben bijgedragen aan dit magazine voor het vrije en onafhankelijke Russische woord.
Maxim Osipovis schrijver en cardioloog. Van zijn hand verschenen meerdere bundels met verhalen die zowel in eigen land als daarbuiten veel aandacht kregen. Hij is hoofdredacteur vanFifth Wave.
Irina Mashinskistudeerde aan de Universiteit van Moskou, waar ze ook haar PhD behaalde. Daarna emigreerde ze naar de VS. Ze schreefThe Naked World(2022),Giornata(2022) en elf poëzie- en essaybundels in het Russisch.
Andrey Kordochkinis sinds 2002 priester in de orthodoxe kerk en behaalde een PhD aan de Universiteit van Durham. Toen Rusland Oekraïne binnenviel, riep hij in een open brief op een einde te maken aan de oorlog. Deze werd ondertekend door 293 priesters.
Otto Boeledoceert Russische literatuur en film aan de Universiteit van Leiden en is presentator van de podcastSchandaal en controverse in de Russische literatuur.
Vasiliy Antipovschreef in 2014 samen met zijn broer zijn eerste boek over de wiskundige aspecten van muziektheorie. In januari 2022 werd hij aan de Belarussische grens gearresteerd en gedetineerd. Vervolgens werd hij overgebracht naar een psychiatrische kliniek waar hij gedwongen werd een 'behandeling' te ondergaan. Hij legde zijn ervaringen vast in de novelleIn Captivity,die verscheen inFifth Wave.
2 NOVEMBER
Avondprogramma
You'll Have to Scream LOUDER
Literatuur
Falun Ellie Koos(1992) is schrijver en filmmaker. In 2022 won Falun de Joost Zwagerman Essayprijs met het essay getiteldBruiklener.De jury vond dit essay ontroerend, aangrijpend, grappig en ernstig, en bovenal erg goed geschreven. Op dit moment werkt Falun aan hun debuutroman.
Dominique De Groen(1991) is beeldend kunstenaar en schrijver. In haar poëzie en proza put ze uit haar eigen ervaring (onder andere als werknemer in een kledingzaak) en kijkt ze met een scherpe en kritische blik naar hoe de wereld draait en welke evenwichten daarbij horen. Met name (jonge) vrouwen die zich in een mannen- en mediamaatschappij bewegen, zijn vaak haar onderwerp.
Thom Wijenberg(1996) is een schrijver en dichter die bekendstaat om zijn gebruik van camp om queerness en queer ervaringen in een heteronormatieve wereld te onderzoeken. Met een onderscheidende schrijfstijl en een scherp oog voor maatschappelijke dynamieken creëert hij werk dat zowel prikkelend als diepgaand is.
Sunni Lamin Barrow(1998) is een spoken word-artiest die zijn achtergrond, meervoudige identiteiten en levenservaringen verweeft in zijn poëzie. In zijn huidige werk onderzoekt hij wat het betekent om queer en Afrikaans te zijn en wat het inhoudt om te verhuizen van het geboorteland naar een vreemde plek die mogelijk ooit thuis genoemd kan worden.
Safae el Shayeb(1994) is geboren in Tanger, Marokko. Ze groeide op in Amsterdam, waar ze filosofie en Arabische taal en cultuur studeerde. NaDe dobbelaar van CaïroisDe erfenishaar tweede verhaal inDe Gids. Ze schrijft momenteel aan haar debuutroman.
Moze Naélverraste in het najaar van 2022 met de voorstelling Zielsrust,een samenwerking met muzikale artiest Winterdagen. Hij manoeuvreert langs spoken word, poëzie en muziek met woorden die diep door huidlagen snijden, zinnen die emoties doorklieven en melodieën die je meevoeren naar plekken waar je nooit bent geweest.
Alara Adilow(1988) is een Nederlandse dichter van Somalische afkomst. Haar bundelMythen en stoplichten(2022) was een van de opvallendste debuten van de afgelopen jaren. Een onverschrokken debuut, zei de jury die haar dichtbundel over haar transformatie van man naar vrouw bekroonde met de Herman de Coninckprijs 2023, de belangrijkste Vlaamse onderscheiding voor Nederlandstalige poëzie. De bundel is ook bekroond met de C. Buddingh'-prijs 2023.
Sjaan Flikweertis al ruim twaalf jaar interdisciplinair podiumkunstenaar. Ze maakt spoken word, muziek, dans, theater en film. Werk van haar is opgenomen in de bloemlezingHARD OPen inTirade.
Chelsy Valentina(2008) is een jaar lang de eerste Jonge Stadsdichter van Den Haag. Haar winnende gedichtEen reis door de stad waar mijn leven compleet voelt: Den Haaggaf tijdens de finale de doorslag.
Yousra Benfquihis een van de belangrijke stemmen op de Vlaamse podia. Met een oog voor onderzoek en rake verhalen kerft zij haar plek in de woordkunst. In 2021 werd ze geselecteerd voor het Slow Writing Lab en in 2022 voor Vers van het Mes, het poëzieprogramma van Perdu en deBuren, alsmede voor Eenzame Avonturen, het traject voor literaire non-fictie van deBuren enDe Gids.
Maite Vanthournout(1998) studeerde taal- en letterkunde aan de Universiteit Gent. In korte verhalen en essays ontleedt ze de veelzijdigheid van plaatsen en mensen. Ze is bij literair tijdschriftKluger Hanswerkzaam als prozaredacteur en neemt deel aan het collectief JEANNE. Or the Western Touch: Am I Evil?.
Muziek
Vudu Cru: Joost Hoekaf & Dean Bowen.De duogroep kwam voort uit een vriendschap waarin de passie voor poëzie en hiphop de bouwstenen vormen. De gebundelde krachten in Vudu Cru resulteren in een hiphopalbum met innovatieve producties en gelaagde teksten met thema's over identiteit, reflectie en cultuur.
ART HARDERis een literair podium waar het woord samenkomt met andere kunstdisciplines, om zo maatschappelijke thema's bespreekbaar te maken. DeelnemerJoshua Snijdersschroomt niet om de realiteit in de ogen te kijken. Zijn debuut-dichtbundelTranen van een Caribiërverkent de verbintenis tussen Nederland en Sint-Maarten.
Bahghimaakt als zangeres, songwriter en producent verhalen die je achterlaten met een glimlach. Ze komt uit een Eritrese familie en groeide op in Amsterdam. Recent bracht ze het debuutalbumAll Oneuit.
Benzokarim(1996) is een spoken word-artiest en dichter. Zijn voordrachten zijn muzikaal, ritmisch en doorleefd. In zijn dichtbundelEl Ghorbastaan gesprekken met zijn vader en het herdenken van zijn moeder centraal.
Xillanis een Surinaams-Nederlandse singer-songwriter en artiest. Hij laat zich onder de noemer alternatieve R&B niet beperken; hij omarmt zijn eclectische invloeden met passie en overtuiging. De muziek wordt gekarakteriseerd door dualiteit en een unieke, poëtische kijk op de wereld. In 2022 kwam zijn debuut-EPCrowning Godsuit.
3 NOVEMBER
Muziek
Sef & het El Salvador Ensemble. In zijn nieuwe albumIk zou voor veel kunnen sterven maar niet voor een vlagdeelt Sef zijn visie op een betere samenleving. De Nederlandse rapper is niet bang om moeilijke kwesties aan de kaak te stellen en biedt hoop op een betere toekomst.
Youth Lagoonis het pseudoniem van de Amerikaanse singer-songwriter Trevor Powers, die terug is met zijn nieuwe albumHeaven Is a Junkyard.Een portret van een door God gekweld West-Amerika vol liefde, drugs, vertelkunst en wonderen.
Leyla McCallamaakt muziek met rijke, gelaagde melodieën en opzwepende Afro-Caribische ritmes die de ziel van het Haïtiaanse volk etaleren. Op haar nieuwe albumBreaking the Thermometercombineert ze originele composities en traditionele Haïtiaanse muziek met historische uitzendingen en hedendaagse interviews.
Jim White,muzikant en schrijver uit Californië, staat bekend als de King of Country Noir vanwege zijn duistere en toch dromerige Americana-sound. Zijn debuutalbumWrong-Eyed Jesuswerd direct een klassieker.
Dave Okumu & The 7 Generationsvindt inspiratie in drukke ruimtes waar de lucht gonst van de energie en geluiden van zijn creatieve partners. Op zijn nieuwe albumI Came From Loveverkent hij de zwarte ervaring, afkomst, nalatenschap van de slavernij en het leven in een onrechtvaardige samenleving.
Nicolas Romboutsis een Belgische componist, autodidacte contrabassist en een van de oprichters van de Belgische band Dez Mona. Op Crossing Border verschijnt hij samen met auteurMax Porter, die een ingekorte versie van zijn nieuwste romanShyzal voordragen.
Literatuur
In gesprek met...
Wilfried de Jongmaakte zijn literaire debuut in 2000 met de verhalenbundelAal. Sindsdien blijft zijn literatuur verrassen, vermaken en provoceren. In zijn nieuwe bundelSchwungvertelt hij tien verhalen die met elkaar zijn verbonden door de thema's muziek en geluid.
Pankaj Mishraschreef meerdere bekroonde boeken over hedendaags India. In zijn nieuwe romanHeenkomen,over Arun, een jongen die ervan droomt om aan zijn familie, het dorpsleven en zijn kaste te ontsnappen, keert hij terug naar de thema's klasse en economische ongelijkheid.
Max Porteris een bekroonde Britse auteur die dit jaar een bestseller publiceerde met zijn vierde roman,Shy, waarin hij een aantal vreemde uren uit het leven van een probleempuber beschrijft. Porter zal op het podium vergezeld worden door de Belgische componist, muzikant en contrabaslegendeNicolas Rombouts.
Jim Whiteis een muzikant en schrijver uit Californië. Zijn debuutromanIncidental Contactis een liefdesbrief aan de fans van zijn oeuvre - de buitenstaanders, de verloren zielen, iedereen die, zoals White in zijn nummerStatic on the Radiozingt, 'minder geeft om wat er in de regels staat, en meer om wat ertussen staat'.
Richard Milwardschreef in 2007 metAppleseen nietsontziend portret van de wreedheid van adolescentie. Na acht jaar stilte is hij terug met een nieuwe roman:Man-Eating Typewriter.Een gedurfde en subversieve roman-in-een-roman die zich afspeelt in het Londen van de jaren zestig.
Paulina Flores & Ginevra Lambertizijn internationaal bekroonde auteurs uit Chili en Italië die familie en identiteit onder de loep nemen in hun nieuwe romans met een gedeeld multigenerationeel thema. Flores debuteerde met de grimmige romanDeception Island,die zich afspeelt in Patagonië. Lamberti, een van de beste jonge schrijvers van Italië, beschrijft inIedereen slaapt in de valleide levens van drie generaties Italiaanse vrouwen.
Tommy Wieringais een Nederlandse auteur wiens internationale carrière in 2005 begon met de coming-of-age-romanJoe Speedboot. Zijn nieuwe romanNirwanavertelt de levensverhalen van de gevierde artiest Hugo Adema en zijn grootvader Willem Adema, een mysterieuze man wiens rol in de Tweede Wereldoorlog veel vragen oproept.
Broeinest
Leerlingen van Haagse scholen luisteren naar werk van twee Crossing Border-artiesten. Ze onderzoeken het effect van muziek, dynamiek en ritme op een tekst en denken na over wat muziek voor hen persoonlijk betekent. Docenten begeleiden hen bij het schrijven van hun eigen poëzie of spoken-word-stukken geïnspireerd op het werk van de artiesten. Op vrijdagavond presenteren de leerlingen samen met de artiesten hun werk live op het podium.
4 NOVEMBER
Kid's programme
Lucie Félixuit Frankrijk is meermalig bekroond voor haar eigenzinnige, kleurrijke boeken die jonge lezers aanmoedigen tot interactie. Haar boeken, waaronderIk speel met vormenenApples and Robins,zijn verhalende, poëtische, experimentele belevenissen ontwikkeld om bredere artistieke vaardigheden te bevorderen.
Iven Cudoghamis een Nederlandse kinderboekenauteur, acteur, tv-presentator en leraar. Op zijn prentenboeken over de intelligente spin Anansi is een tv-serie gebaseerd en de verfilming zal naar verwachting in 2024 verschijnen. Dit jaar heeft hij zijn eerste boek voor volwassenen uitgebracht,Papa!,over het opvoeden van zeven kinderen.
Catharina Valckxcreëert gevatte, charmante verhalen met betoverende pastelkleuren die de vreemde logica van kinderen perfect weten te vatten. Geboren in Nederland en opgegroeid in Frankrijk schrijft ze in beide talen. Haar verhalen bevatten het avontuur, de nieuwsgierigheid en het onconventionele geluk dat kinderen beleven.
Lawrence Schimel & Alba Marina Riverabundelen hun krachten als auteur en illustrator vanLet's Go See Papá!,een kinderboek waarin migratie wordt bekeken vanuit het perspectief van een jong Latijns-Amerikaans meisje dat haar geliefde papa mist.
Kitty Crowtheris een bekroonde Belgische kinderboekenschrijver en -illustrator die zich laat inspireren door mythologie en sprookjes om meeslepende, atmosferische verhalen te creëren. Ze debuteerde in 1994 metMijn koninkrijken schreef daarna onder andereIn het pikkedonkerenKleine Dood en het meisje.
Guridiis een Spaanse auteur, illustrator, artiest en ontwerper die meer dan 85 boeken uitbracht. Zijn ingenieuze tekeningen betoveren kinderen van alle leeftijden. In het prentenboekDe dag dat ik een vogel werd,geschreven door Ingrid Chabbert, over een jongen die zich als vogel verkleedt, gebruikt hij simpele, voornamelijk zwart-witte lijntekeningen waarmee hij de emotionele lading van het verhaal prachtig weet te vatten.
Mariachiara Di Giorgioverbeeldt in haar illustraties het plezier en avontuur van de kindertijd. Ze werkt samen met een aantal grote namen uit de kinderliteratuur.Kermis in de nacht,dat ze in 2021 uitbracht met Gideon Sterer, gaat over bosdiertjes die 's nachts een kermis bezoeken.
Nicobyis een Franse artiest en illustrator van kinderboeken. Hij nam het pseudoniem Korkydü aan voor de stripsLa voixenPattes de velours,waarvoor hij samenwerkte met Pascal Bertho. Sindsdien bracht hij een grote verscheidenheid aan graphic novels uit, waarvan hij sommige zelf schreef.
Flávia Bomfimis een Braziliaanse artiest en illustrator. In haar boekThe Sailor's Goodbyegebruikt ze gemengde technieken om het verhaal van João Cândido te vertellen. Candido was een van de leiders in de opstand tegen de mishandeling van zwarte matrozen door witte marineofficieren in het begin van de twintigste eeuw.
4 NOVEMBER
Dagprogramma
Literatuur
Europese Literatuurprijs
Uitreiking en gesprek met de winnaars.
Claire-Louise Bennettstweede boekKassa 19verkent de kunst van het schrijven in het verhaal van een meisje uit een Londens arbeidersgezin dat voor het eerst in de ban raakt van haar eigen verbeelding. De verhalen en essays van Bennett zijn onder meer verschenen inThe New York Times MagazineenHarper's.
Martine Vosmaer & Karina van Santenstudeerden aan het Instituut voor Vertaalkunde in Amsterdam. Hun eerste gezamenlijke vertaling,Gezelschapvan Samuel Beckett, verscheen in 1985. Sindsdien vertaalden ze romans uit het Frans, Engels en Afrikaans, waaronder boeken van Salman Rushdie, Ali Smith en Catherine Millet.
In gesprek met...
Drago Jancar,de Sloveense schrijver en winnaar van de Europese Literatuurprijs, is terug metBij het ontstaan van de wereld,een atmosferisch coming-of-age-verhaal dat zich afspeelt in Slovenië na de Tweede Wereldoorlog, toen het deel uitmaakte van Joegoslavië.
Teju Colecreëerde met zijn nieuwe romanTrillingeen mozaïek van literatuur, muziek, ras en geschiedenis waarmee hij verkent hoe een betekenisvol leven eruitziet. De Nigeriaans-Amerikaanse auteur is een van de meest uitzonderlijke en vindingrijke schrijvers van zijn generatie. Hij kreeg onder andere de PEN/Hemingway Award en de Internationaler Literaturpreis.
Tahir Hamut Izgilis een Oeigoerse dichter. Zijn volk wordt in China op grote schaal vervolgd. Hij groeide op in Xinjiang, studeerde in Beijing en werkte als filmregisseur in de Oeigoerse regio alvorens in 2017 naar de VS te vluchten. Nog dit jaar zalWachten op mijn arrestatie in de nachtworden uitgebracht, een aangrijpend verslag van de Oeigoerse genocide gepleegd door China.
Astrid Roemerbrak in 1982 door metOver de gekte van een vrouw,het verhaal van een vrouw in Suriname die na haar ontsnapping aan een gewelddadig huwelijk vastbesloten is om haar eigen leven te leiden. Deze roman, die gezien wordt als een klassieker in de lhbt-literatuur, is dit jaar in het Engels vertaald en wordt nu door een nieuw publiek over de hele wereld ontdekt.
Sally Hayden,Ierse onderzoeksjournalist, brengt de benarde situatie aan het licht van migranten die gevangen zitten in Libië. Haar bekroonde non-fictieboekEn de vierde keer zonken webiedt een schrikbarend inzicht in Europa's nalatigheid, de corruptie binnen de VN en de slavenhandel van de 21ste eeuw.
Pilar Quintanawordt door velen gezien als een van de beste Colombiaanse auteurs van haar generatie. Haar nieuwe romanDe afgrondengaat over een disfunctioneel gezin verteld vanuit het perspectief van een achtjarige in de stad Cali, waar Quintana zelf is opgegroeid.
Benjamin Moserkomt uit Houston, Texas. Voor zijn biografie van Susan Sontag kreeg hij in 2020 de Pulitzer Prize. In zijn nieuwe boekDe Wereld op zijn kop: Ontmoetingen met de Hollandse meestersgeeft hij op toegankelijke, verdiepende en bedachtzame wijze inzicht in de levens van de Hollandse schilders.
Deepti Kapoor,geboren in India, woonachtig in Portugal, maakte in 2015 indruk met haar debuutromanA Bad Character. InTijd van zonde,half misdaadthriller en half familiesaga, neemt ze de lezer mee naar stoffige plaatsjes in Uttar Pradesh en naar het stadsleven in New Delhi. Een roman vol gangsters en geliefden, valse vrienden en verboden relaties.
Antonio Scuratiis terug metM: De laatste dagen van Europa,het derde boek in zijn serie historische romans over het fascisme en zijn stichter, Benito Mussolini. De Italiaanse schrijver, columnist en hoogleraar boeide heel Europa met het eerste deel in de tetralogie:M: De zoon van de eeuw.
4 NOVEMBER
Avondprogramma
Muziek
Naazis een artiest en liedjesschrijver uit Amsterdam die muziek produceert waarin ze haar Koerdische achtergrond combineert met westerse invloeden. Haar albumNever Have I Ever,verschenen in januari 2023, behandelt onder andere de moeilijke overgang tussen meisje en vrouw zijn en de kracht van een nieuwe start.
Wie is wie?
carolineis een intrigerend multi-instrumentaal ensemble uit Londen, waarvan de acht leden bij elkaar zijn gekomen vanwege een gedeelde liefde voor emo-gitaarmuziek en folk uit de Appalachen, minimalistisch klassiek en verschillende soorten dance.
Lo Moonis onthaald als een van de beste nieuwe alternatieve acts uit de VS. Hun debuutalbum uit 2018 werd door de critici geprezen. In 2022 keerden ze terug metA Modern Life,een album over survival en de zoektocht naar identiteit.
muva of Earth,een alternatieve jazzzangeres uit Londen, is met haar afrofuturistische ritmes en zielvolle klanken een rijzende ster. In haar muziek keert muva of Earth terug naar haar Yorubaanse achtergrond en verkent daarbij de ingewikkeldheden van identiteit, het zelf en menselijke verbondenheid.
Annahstasiais een Nigeriaans-Amerikaanse singer-songwriter en beeldend kunstenaar uit Los Angeles. Tijdens de pandemie had ze de tijd om haar carrière te evalueren. Nu demonstreert ze haar hernieuwde liefde voor muziek opRevival,een album geworteld in folk, samengebonden door haar innemende zangstem.
Gaz Coombesis de voormalige frontman van de Britse indieband Supergrass. Hij keert terug met zijn vierde solo-album,Turn the Car Around,een plaat die van critici veel lof ontving.
Literatuur
In gesprek met...
Zadie Smith,auteur van de bestsellerWitte tanden,heeft zich voor het eerst aan historische fictie gewaagd metCharlatan,een roman die zich afspeelt in 1873 en het verhaal vertelt van een Schotse huishoudster en een voormalige tot slaaf gemaakte uit Jamaica. Smith is onder andere bekroond met de James Tait Black Memorial Prize, de Orange Prize voor fictie, de Whitbread First Novel Award en de Guardian First Book Award. Ook is ze genomineerd voor de Booker Prize en de Baileys Women's Prize voor fictie.
Adania Shiblischrijft romans over trauma en herinnering.Een klein detail,haar meest recente boek, is een overpeinzing over oorlog, geweld en herinnering die de kern raakt van de Palestijnse ontheemdingservaring, het leven onder bezetting en hoe moeilijk het is om het verleden in elkaar te puzzelen te midden van aanhoudende ontkenning en onmacht.
Anthony Passeronverkent in zijn semi-autobiografische debuutDe slapende kinderende impact van aids op een familie op het Franse platteland in de jaren tachtig. Hij studeert Franse literatuur en geesteswetenschappen en doceert op een middelbare school.
Sholeh Rezazadehverhuisde in 2015 van Iran naar Nederland. In haar debuutromanDe hemel is altijd paarsbeschrijft ze de ervaringen van een jonge immigrant uit Iran die moeite heeft zich aan te passen aan het leven in Nederland. Haar tweede roman,Ik ken een berg die op me wacht,verscheen afgelopen maart.
Michel Faberschreef zeven romans, drie korte-verhalenbundels en een poëziebundel. Nu wendt hij zich tot de muziek voor zijn eerste non-fictieboek:Listen.Hierin verkent hij twee grote vraagstukken: hóe we naar muziek luisteren, en waaróm we naar muziek luisteren.
Jeroen & Boris de Leijer,vader en zoon, vertellen in de graphic novelNaar Texas en terugover hun reis naar de VS, die voor Boris een soort overgangsritueel was. Hij was drie jaar niet naar school geweest, had zijn tijd doorgebracht in bed, kijkend naar Netflix. Daarom plande Jeroen in 2016 een avontuur: vader en zoon gingen naar Texas om de presidentiële verkiezingen te volgen, die door Trump werd gewonnen.
The Chronicles
Dario Goldbachuit Nederland volgt het lot vanDe man die alles hadin een bombastisch en actueel debuut dat scherpe, gevatte kritiek levert op de technologische industrie en de megalomane karakters die deze draaiende houden.
Yara Rodrigues Fowler,een Britse romanschrijver van Braziliaanse afkomst, groeide op in Zuid-Londen. Haar debuutromanStubborn Archivistkwam uit in 2019. Haar tweede roman,There Are More Things,verscheen in 2022.
Claire Baglingroeide op in Normandië. In haar verfrissende debuutWerken voor de kostgebruikt ze haar eigen ervaring om de dagen van een werknemer in een fastfoodrestaurant te beschrijven, waarbij ze de lezer een uniek perspectief biedt op het Franse arbeidersleven.
Alara Adilow,Nederlands-Somalische dichter en auteur, kreeg dit jaar de C. Buddingh'-prijs voor het beste poëziedebuut voor haar openhartige bundelMythen en stoplichten.In dit rauwe, openhartige werk stelt ze thema's aan de kaak als gender, queerheid en het verlangen om uit het lichaam te ontsnappen.
Safae el Shayeb,Amsterdam, is een schrijver, docent en PhD-student wier nog ongetitelde debuutroman het paradoxale bestaan van migranten verkent, in een verhaal over een groep bannelingen die door een fictief rijk dwaalt. El Shayebs werk is een ode aan een bestaan zonder grenzen.
András Szonyeiis geboren en getogen in Boedapest. Hij studeerde Engels en Nederlands en vertaalde een Nederlandse roman in het Hongaars. Het boek is nog niet verschenen. Een toneelstuk dat hij jaren geleden vertaalde, werd gepubliceerd in een online tijdschrift. Voor The Chronicles zal hij de verhalen van Dario Goldbach vertalen.
Demir Hilbrandswerkt op de Universiteit Leiden en is bezig om haar vertaalcarrière op touw te zetten. In het kader van The Chronicles zal zij de verhalen van Yara Rodrigues Fowler uit het Engels vertalen.
Lola Bertelsis vertaalster Frans-Nederlands. Haar vertaalwerk omvat korte verhalen, poëzie, theater, een documentaire, een podcastaflevering en een roman. Voor The Chronicles zal zij verhalen van Claire Baglin vertalen.
Jan Pedzinskiwerkt momenteel aan zijn eerste boekvertaling,De republiekvan Joost de Vries, met Alicja Oczko als mentor. Voor The Chronicles zal hij de verhalen van Safae el Shayeb in het Pools vertalen.
Wie is wie?
Annaleen Louwes | Maxim Osipov