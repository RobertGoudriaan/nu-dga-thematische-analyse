Donkere kamer Slenteraar

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
9 mei 2024
De foto's van Teju Cole laten een verlangen zien naar de wereld die zich voorbij het bekende bevindt.
Er is een zee en er is een lucht. Wat valt er verder nog over te zeggen? Ja: dat de zee, kameleon die hij is, zich de kleur van de hemel erboven heeft aangemeten. Maar ook dat het roze dat daarboven is doorregen met geel en blauw, allebei even zacht, hier beneden eerder neigt naar een diep violet. Dat de rimpelingen door de lange sluitertijd en trage film net niet helemaal scherp zijn. Staar lang genoeg naar de foto en je ziet hoe ze een verzameling zwarte streepjes worden, hoe de zee op iets als geschuurd houtwerk begint te lijken.
Is de foto genomen vanaf een boot? Vanaf een klif of een hoge pier? Er valt niets definitiefs over te zeggen, alleen dat zelfs als dat eerste het geval is, de foto niet ver van de kust kan zijn gemaakt. De drie kleine stipjes die rechts in beeld, iets onder de horizon, een lijn vormen, dat zijn vogels die laag over het wateroppervlak scheren. Zou je de foto in vier vlakken van gelijke vorm en grootte verdelen, dan vond je midden in het vlak linksonder een dobberende meeuw.
De zee is kalm en de vallende avond belooft een rustige nacht. Als dat niet zo was geweest, dan had ik deze foto ongetwijfeld onheilspellender gevonden. Ik kom uit een familie waarin door ooms en neven wereldzeeÃ«n werden en worden bevaren, en dat maakt dat ik dit eigenlijk niet goed hardop durf te zeggen, maar er zijn weinig dingen die ik angstaanjagender vind dan de leegte van een open zee.
De foto is gemaakt door de NigeriaansAmerikaanse schrijver Teju Cole en afkomstig uit zijn vierde fotoboek:Pharmakon. Het kan aan mij liggen, maar ik heb de indruk dat zijn foto's, die nooit heel rijkelijk gevuld waren, nog altijd leger worden. Of misschien is lichter een beter woord. In de twee betekenissen die het eerst te binnen schieten: het is alsof ze minder gewicht hebben en de zon uitbundiger schijnt. Ze zijn zonovergoten, maar zonder dat warmte ooit hitte wordt.
Wat fotografeert Cole? Zijn het straattaferelen? Ik ben geneigd te zeggen van niet. Straatfragmenten, misschien. Bomen, muren, stoepen, luchten, stenen, papieren. Dat wat je in het Engels alsquotidianofpedestrianzou omschrijven, maar dan zonder de negatieve bijklank die zulke woorden voor het alledaagse aankleeft. Vooral die laatste term past wel bij een slenteraar als Cole.
Mensen ontbreken op de foto's. Zelfs een standbeeld, vermoedelijk in een park in Parijs, is volledig ingepakt. (Maar wacht, daar achter dat beeld, tussen die zwarte boomstammen, is dat niet iemands rug? Flauw, maar door de zo opvallende afwezigheid van mensen ben je toch geneigd ernaar te gaan speuren.)
Cole is een buitengewoon fijnzinnige fotografie-criticus. Nadat ik hem ooit in een documentaire van Wim Brands als net gedebuteerd schrijver wat parmantig voor de camera straatfotografie zag bedrijven, was ik sceptisch over zijn foto's, maar gaandeweg heeft hij me voor zich gewonnen. Wat me toen als pretentie toescheen lijkt me nu een volstrekt herkenbaar verlangen. Een verlangen naar de wereld die zich voorbij onze woorden bevindt. Een wereld die bestaat uit dat wat simpelweg is en zich niet slaafs onderwerpt aan onze drang alles wat los en vastzit te interpreteren. Die vreemde massa die, als je om wat voor reden dan ook een wandeling maakt die je voorbij het bekende voert, plotseling de hele wereld blijkt te zijn. De stoepen en de straten. De muren en de stenen. De dingen waarop, vrij van ieder waardeoordeel of greintje begrip, het zonlicht valt.
In Cole's laatste romanTremorzegt Tunde, de hoofdpersoon die net als de auteur graag fotografeert:'These are not the best of the images. They are the ones that tell me in one way or another that they might be part of a sequence with other images.'Voor een fotograaf als Cole valt de wereld uiteen in stukken, stukken die opnieuw in een verband kunnen worden geplaatst.
Teju Cole -Pharmakon,Mack Books, 2024
Weinig dingen zijn zo angstaanjagend als de leegte van een open zee
Courtesy of the artist and MACK | Teju Cole, uit Pharmakon