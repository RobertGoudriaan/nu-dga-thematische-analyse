Het rechtse kabaal houdt Italië bezig

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
25 januari 2024
Rome- De bedoeling was om te schrijven over de bedreiging van de Dolomieten door de - steeds sneeuwlozere - ski-industrie en de op handen zijnde Winterspelen Milano Cortina 2026, maar het is bijna onmogelijk om boven het dagelijkse kabaal in Italië uit te komen. Bij rechts-populistische regeringen zoals die in Italië gaat het namelijk nooit over de echte problemen, maar worden er voortdurend bliksemafleiders ingezet.
Zo ging het afgelopen twee weken eerst in alle media over de 'Romeinse groet' (de Hitlergroet die door Mussolini was bedacht voor het fascisme) en wanneer deze wel en niet 'bedreigend voor de democratie' zou zijn. Toen ging het over het eventuele maffia-verleden van de al lang overleden vader van premier Giorgia Meloni en van de voorzitter van de senaat Ignazio la Russa.
Vervolgens over de sjoemelende staatssecretaris van cultuur Vittorio Sgarbi, die zijn onbetwistbare kennis als kunstcriticus ingezet blijkt te hebben voor het achteroverdrukken en Italië uit smokkelen van kunstwerken die onder wettelijke bescherming van zijn ministerie vallen.
En tot slot de laatste rel van afgelopen weekeinde: de benoeming van een man van wie niemand ooit had gehoord, ene Luca de Fusco, tot algemeen directeur van de Teatro di Roma - met een dijk van een salaris en het overslaan van alle controle-organen die over zo'n benoeming gaan. Want hardcore rechts, het is bekend, weet niets van cultuur, heeft er ook niet de geschikte mensen voor, maar weet wel alles van macht en het bezetten van het pluche.
Intussen liggen de kwetsbare Dolomieten, Unesco-erfgoed, er onbeschermd bij en worden ze weer bestormd door de hordes met skipassen. Ja, gelukkig heeft het gesneeuwd deze maand. Maar, zo blijven de meteorologen waarschuwen: het heeft nog altijd 44 procent minder gesneeuwd dan normaal in deze gebieden. En de ski-industrie kruipt steeds hoger de Dolomieten in, waar elke keer weer een stukje natuur geofferd wordt aan een nieuwe skilift.
Paolo Cognetti, de schrijver van de bestsellerDe acht bergen,woont in de Dolomieten en is de grote beschermheer van het gebied. Zijn nieuwste boekBeneden in het dalkomt eind februari uit in Nederlandse vertaling en is een momentopname van de mensheid in het dal anno 2024. Een schrikbarende momentopname.