Speels Opheffer leest

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
13 juni 2024
In 1982 waren we op een literaire zoektocht in Parijs.
We verbleven in de Rue de Verneuil in Hotel Verneuil. Daar hadden in 1952 Simon Vinkenoog, Hans Andreus en Hugo Claus enige tijd gewoond. Marijke en ik wilden daar ook wel een tijd zitten.
Terwijl onze vrienden Kees en Vic op boekenjacht gingen, bezochten Marijke en ik de stad.
We hoorden dat de zangeres Juliette Gréco ook in de Rue de Verneuil woonde, ik belde aan, er werd niet opengedaan en ging toen maar op zoek naar lp's van haar.
Opeens deden we een vondst.
Ik was in die tijd idolaat van Jean Paul Sartre en ontdekte een lied dat hij voor Juliette Gréco had geschreven:La rue des Blancs Manteaux.
Die Rue des Blancs Manteaux kunt u nog steeds bezoeken. Het is in de Marais, in het vierde arrondissement. De kerk van de Horigen van Maria staat er nog steeds, en de witte mantels werden gedragen door de bedelmonniken. Op het plein voor de kerk werden executies uitgevoerd. Sartre schreef dit lied (met muziek van Joseph Kosma) aanvankelijk voor zijn stukHuis clos. Daar zou het worden gezongen door Les Frères Jaques, maar uiteindelijk gaf Sartre het liedje aan Gréco.
De vertaling van de tekst van Sartre is:In de Rue des Blancs Manteaux/ hebben ze de stellages weer opgericht/ en het zaagsel in de emmer gedaan./ Het is een schavot / in de Rue des Blancs Manteaux// In Rue des Blancs Manteaux/ is de beul vroeg opgestaan./ Hij heeft een klus te klaren./ Moet generaals de keel afsnijden,/ bisschoppen, admiraals./ In de Rue des Blancs Manteaux.// In de Rue des Blans Manteaux/ zijn zoals gewoonlijk de dames weer aan komen lopen/met hun mooie prulletjes./Het hoofd hebben ze niet gezien,/ dat is naar beneden gerold./Dat hoofd onder de kap/ in de goot van de Blancs Manteaux.
Ik vind het nog steeds een prachtige tekst, en het hoort ook wel bij Sartre'sHuis clos,met die bekende zin: 'De hel, dat zijn de anderen.'
In het Frans kent het lied maar één rijm: alles rijmt opeaux. En dat zou je typisch Sartre kunnen noemen. Hij is speels, speels met taal, speels in zijn engagement.
Welke biografie je ook over hem leest, ze hebben het er allemaal over dat Sartre al van jongs af aan, maar zeker al op de universiteit, de clown uithing. 'Sartre had in Simone de Beauvoir een speelkameraad gevonden: komedies, parodieën, apologieën, klaagzangen, aftelrijmpjes, epigrammen, snel-dichten, spoed-fabels, ze waren onuitputtelijk.'
Ze zeiden tegen elkaar dat ze elkaars discipel waren. En inderdaad vormden ze op de universiteit al een sekte.
Met die taalspelletjes verleidde Sartre de vrouwen, zei men. En zeker ook Juliette Gréco. (Sartre zei over haar: 'Haar stem verandert stenen in juwelen.') Maar... daar heb ik geen direct bewijs voor kunnen vinden. Hoewel Sartre, Simone de Beauvoir en Juliette Gréco vlak na de oorlog in hetzelfde hotel woonden: Hotel de Louisiana.
Juliette Gréco werd door de Franse naoorlogse intellectuelen bewonderd. Ze werd op haar zestiende opgepakt omdat ze voor de résistancewerkte, maar kwam vrij op haar zeventiende en sloot zich na de oorlog in Parijs aan bij de jeugdbeweging van de communisten. Ze wilde niets liever dan actrice worden. Ze had een vriendin, AnneMarie Cazalis, met wie ze alles uit het leven wilde halen en ze werden beschouwd alsgamines fatales -fatale kinderen. De filosoof Merleau-Ponty, toen 38 jaar oud, viel als een blok voor de toen negentienjarige Juliette.
Juliette Gréco heeft, als je haar memoires(Jujube,1982) leest, een grote rol gespeeld als knappe, talentvolle vrije geest voor de Parijse schrijvers, dichters en filosofen.
In 1949, na een reeks liefdes, ziet ze iemand op wie ze opeens - eencoup de foudre- verliefd wordt. Miles Davis. Gréco sprak geen Engels, Miles geen Frans. Later zei hij:'I have not a clue how we managed. Juliette was the first woman that I loved as an equal human being.'
Maar hij moest terug naar huis, naar zijn Irene en zijn twee kinderen.
Met die taalspelletjes verleidde Sartre de vrouwen, zei men