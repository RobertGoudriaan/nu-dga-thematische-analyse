Klassenonderscheid in de verkiezingsprogramma's

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
19 oktober 2023
VVD
In het verkiezingsprogramma van de VVD wordt enkel gerept over 'de middenklasse'. Volgens de VVD moet de middenklasse met name in staat zijn om een eigen huis te kopen en financieel rond te komen. De partij streeft naar een situatie waarin werken lonend wordt door de belastingen op arbeid te verlagen.D66deelt het doel om welzijn en welvaart eerlijker te verdelen. Het bestaan van een onderklasse wordt niet expliciet benoemd.
GroenLinks-PvdA
Het programma van GroenLinks-PvdA kopt met 'Samen voor een hoopvolle toekomst'. Hierin wordt van de allerrijksten gevraagd om een 'redelijke bijdrage' te leveren om de samenleving eerlijker te maken. Hoewel erkend wordt dat de lonen stagneren en de winsten stijgen, wordt er geen verklaring geboden. In tegenstelling tot de SP en PvdD, die een 'uitbuitende bovenklasse' met naam en toenaam noemen, doet de linkse tandem GroenLinks-PvdA dat niet.
SP en PvdD
Een nieuwe generatie vakbondsbestuurders lijkt zich aan te dienen, die meer bottom-up georganiseerd is en kritisch is op het poldermodel. Desondanks noemen deSPenPvdDvakbonden sporadisch (respectievelijk drie en vier keer), ondanks hun historische verbondenheid. De partijen pleiten voor herverdeling via verplichte winstdeling, hogere minimumlonen en uitkeringen, en gratis openbare voorzieningen en vervoer. De SP wijst de 'graaiers' aan als schuldigen voor ongelijkheid en spreekt over 'tweedeling'. De PvdD wijst met name naar de '1%', oftewel de grote vervuilers, als degenen die het leven moeilijk maken voor mensen die moeite hebben om hun maandelijkse lasten te betalen. Beide partijen refereren zelden expliciet aan 'klasse'.
Volt
Voltwil de kansenongelijkheid bestrijden en pleit voor een nationale aanpak tegen schulden middels een 'schuldenpardon'. Ze willen af van het 'verdienmodel van de schuldenindustrie'.
FvD en JA21
FvD benadrukt ook de stijgende kosten van levensonderhoud, maar wijt deze voornamelijk aan 'overmatig klimaatbeleid'. JA21 ziet het ook zo, 'de ondoordachte energietransitie en de hoge belastingen op energie' zijn de boosdoener.
PVV
DePVVschetst in haar verkiezingsprogramma een duidelijk beeld van een bovenklasse die het verpest voor de rest, namelijk hoogopgeleide en links-liberale Nederlanders.
Volgens de PVV 'werkt de democratie niet', omdat hoogopgeleid Nederland altijd zijn zin krijgt. De partij beweert dat 'de Nederlanders' hard in de steek zijn gelaten door politiek Den Haag, die volgens hen vooral ideologisch gezien lijnrecht tegenover 'de Nederlanders' staat. Die bestaande strijd wordt nauwelijks in economische termen beschreven.
CDA
CDA'er Henri Bontenbal zegt in een campagnevideo: 'In de stad waar ik mijn hele leven woon, zie je dat Nederland twee gezichten heeft.' Hij praat over 'mensen die niet weten wat ze met hun geld moeten doen', maar ook over 'een alleenstaande moeder die twee banen nodig heeft om voor haar kind te zorgen'. Bij de christendemocraten wordt armoede voornamelijk beschouwd als een sociaal probleem dat voortkomt uit een gebrek aan samenhang in de samenleving. Het verschil in welvaart wordt niet expliciet toegeschreven aan een bepaalde groep, maar eerder gezien als een bijproduct van een cultuur die de verkeerde weg is ingeslagen.
NSC
Het 'startpunt' vanNSC(op moment van schrijven is er geen verkiezingsprogramma) lijkt vergelijkbare trekken te vertonen. Het groeiende aantal voedselbanken wordt voornamelijk toegeschreven aan falen op bestuurlijk niveau. Botsende belangen binnen de economie noemt lijsttrekker Pieter Omtzigt wel, maar niet in de context van een klassenstrijd. Eerder worden de botsingen gezien als conflicten tussen lokale en kosmopolitische belangen.
BBB
Bij deBBBis 'noaberschap' het sleutelwoord, dwars door de klassenverschillen heen. De BBB ziet een verdeling in Nederland waarbij 'rijken bij de rijken zitten, armen bij de armen, en de middenklasse bij de middenklasse'. Ze benadrukken het belang van zorg voor de armen door hun rijke(re) buren.