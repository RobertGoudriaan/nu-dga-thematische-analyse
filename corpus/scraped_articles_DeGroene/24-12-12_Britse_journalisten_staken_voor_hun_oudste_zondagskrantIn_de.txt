Britse journalisten staken voor hun oudste zondagskrant In de wereld

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
12 december 2024
Londen -Op de perstribune van Arsenal ontbrak afgelopen week, bij de topper tegen Manchester United, een vertrouwd gezicht. Dat van David Hytner, de voetbalchef vanThe Guardian.De volgende ochtend had de krant, waar poëtische voetbalverslaggevers werken, een zouteloos verslag van een persbureau. David was een van de honderden journalisten vanThe Guardianen de zondagse zusterkrant die het werk voor 48 uur hadden neergelegd.
De reden voor de werkonderbreking is de aanstaande verkoop vanThe Observeraan Tortoise, een jong bedrijf dat zich richt op digitale media en gespecialiseerd is in podcasts. Er leeft een vrees binnen met name de progressieve journalistiek dat dit het begin is van het einde van 's werelds oudste zondagskrant. Tortoise, opgericht door voormalig bbc-nieuwschef James Harding, heeft in de vijf jaar van haar bestaan nog nooit winst weten te maken.
Momenteel zitThe Observer,opgericht in 1791, samen metThe Guardianin het warme nest van de Scott Trust, een stichting die anderhalf miljard euro aan kasreserves heeft. VolgensGuardian-directrice Anna Bateson moestThe Observerworden verkocht om de financiële duurzaamheid van de mediagroep te beschermen. Afgelopen jaar echter heeftThe Observermet een oplage van zo'n 130.000 een winst van zo'n 3,5 miljoen euro gemaakt.
Tortoise lijkt vanThe Observereen soort weekblad te willen maken, een links alternatief voor de conservatieve en succesvolleSpectator. De krant verdwijnt achter een betaalmuur, er komen meer podcasts en het merk Observer zal worden verbonden aan evenementen voor lezers. Er vallen geen gedwongen ontslagen. The Scott Trust krijgt een zetel in de raad van toezicht.
Zulke toezeggingen hebben de scepsis niet kunnen wegnemen. Een bericht inThe Guardiandat Harding en Bateson samen een vakantie hadden doorgebracht versterkte het vermoeden dat er op de achtergrond meer aan de hand is. Dat andere potentiële kopers, zoals de groene ondernemer en miljonair Dale Vince, geen kans kregen om een bod te doen, wekte verbazing.
De huidige hoofdredacteur, Katharine Viner, ontving de nodige kritiek vanuit de eigen redactie. Tijdens de staking kregen de opstandige redacteuren gezelschap van de kunstenaar Grayson Perry, wiens vrouw Philippa de'agony aunt'vanThe Observeris, en van de bekende televisiepresentatrice Anne Robinson. Stukken van redacteuren en freelancers die toch wilden blijven werken, kwamen geanonimiseerd in de krant. Het mocht niet baten. Na de staking bereikten de Scott Trust en Tortoise een akkoord.