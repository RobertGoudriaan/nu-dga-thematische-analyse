Yin en yang

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
25 augustus 2022
TONEEL Lisa Verbelen
Lisa Verbelen is kernlid van het theatercollectief BOG., waarmee ze veelgeprezen talige en muzikale toneelwerken maakt. Ze speelde en maakte afgelopen seizoen ook samen met Florian Myjer en Marieke de Zwaan de indringende voorstellingLady Chatterley's Lover, die geselecteerd werd voor het Theater Festival en vrijdag 9 en zaterdag 10 september te zien is. Ze spelen in de Dokzaal van Plantage Dok te Amsterdam, waar de voorstelling ook eerder te zien was. Een prachtige locatie, waar hopelijk veel vaker toneel geprogrammeerd gaat worden. In de verte isLady Chatterley's Lovereen bewerking van het boek van D.H. Lawrence, maar eerder is het een theatraal essay waar je oren van klapperen en uiteindelijk een snijdend protest tegen de onzichtbaarheid van queer mensen, door Verbelen onderkoeld, traag en uiterst trefzeker gebracht.
Op 14 september gaat in Vlaams Cultuurhuis De Brakke Grond de nieuwe voorstelling van de actrice, schrijver en componist in premi√®re,TWO is not a solo, die ze samen met jazzmuzikant Hendrik Lasure maakte. Het belooft een theatraal concert te worden van het album dat zij samen schreven en componeerden. Verbelen lijkt als soloperformer artistiek familie van Benjamin Verdonck. Eenzelfde soort theatraal vernuft, eenzelfde soort artistieke moed. Al herbergt haar werk gelukkig meer woede en eigenlijk ook meer kwetsbaarheid. Eerder maakte Verbelen onder eigen naam de solo'sONE.enALL., steeds met (eind)regie van Suze Milius, die ook nu weer meewerkt. Ze spelen daarna ook bij Ballhaus Ost in Berlijn, waar Verbelen schreef aan het album.
Het album is losjes rond het thema uitersten gerangschikt. Wat als we stoppen met het denken in extremen, maar juist radicaal het midden kiezen? 'Niet lelijk, niet mooi, helemaal yin en yang, overyou and me.'
Han van Wieringen
https://hzt.nl/speelt/two