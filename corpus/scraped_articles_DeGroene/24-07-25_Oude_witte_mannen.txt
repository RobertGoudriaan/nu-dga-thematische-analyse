Oude witte mannen

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
25 juli 2024
In de Buitenland-column gaat Casper Thomas in op de leeftijd van Biden en Trump (inDe Groenevan 4 juli). Parafraserend stelt hij dat een land waarvan de politieke kaste alleen nog maar uit oude (witte) mannen bestaat, onzekerheid en verval aan de orde zijn. Van de vermolmde staat van de Sovjet-Unie in de jaren tachtig (Brezjnev) naar de VS nu (om het even Trump of Biden). Idem voor Nederland betoogt hij, want wij hebben Geert Wilders (waarbij 'het peroxide nu zeker weten grijs maskeert') en Frans Timmermans. Met het noemen van Timmermans in bovengenoemd rijtje slaat hij echter de plank ﬁnaal mis.
Natuurlijk, daar waar het Biden betreft is de vraag legitiem of het doorzetten van zijn campagne het landsbelang aan zijn ego ondergeschikt maakt. Bidens campagne lijkt een oeroude wijsheid te gaan bevestigen: als het eenmaal misgaat, dan blijft het misgaan. De keuze voor Timmermans als boegbeeld van de nieuwe linkse samenwerking in Nederland, heeft echter niks te maken met behoudzucht. Integendeel.
Om een vuist te maken in een steeds verder naar rechts opschuivend land, zo was (en is) de gedachte bij twee linkse partijen, moeten de groene en de rode agenda samengevoegd worden. Timmermans kwam als acceptabel voor beide partijen uit de bus, omdat hij én een traditioneel deel van de PvdA-achterban zou kunnen aanspreken én vanwege zijn inzet in Brussel voor een vooruitstrevende klimaatagenda ook een groot deel van de GroenLinks-achterban.
Meerdere personen werden benaderd door beide partijbesturen, daar heeftDe Groeneook verslag van gedaan. Mede door de snelheid waarmee Rutte-IV viel, kwam de keuze voor Timmermans tot stand.
Timmermans' huidige positie vergelijken met 'Bidens hardnekkigheid' is te gemakzuchtig. Analyse van de verkiezingsuitslag van november 2023 logenstraft deze redenatie nog eens extra: de nieuwe linkse combinatie werd meer door progressieve klimaatstemmers gevonden, en minder door de (voorheen) 'conservatief-linkse' stemmers. Behoudzucht speelt bij Wilders overigens wel nadrukkelijk een rol, maar hij is tegelijkertijd 'grensverleggend'. Het vaatje waar Wilders uit tapte bij het eerste debat met de nieuwe minister-president: hu bah, smerig. Dat duidt treurig genoeg wel degelijk op verval.
PAUL KUBBEN,Sittard-Geleen