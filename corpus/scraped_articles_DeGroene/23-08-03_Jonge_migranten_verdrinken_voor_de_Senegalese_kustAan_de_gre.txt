Jonge migranten verdrinken voor de Senegalese kust Aan de grens

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
3 augustus 2023
Het ergste was het laatste lichaam, zegt Mamadou Seck. 'Die jongen kan niet ouder zijn geweest dan zeventien jaar.' De 59-jarige visser zit op een gammel houten bankje en staart voor zich uit naar de zee die naar binnen rolt op het strandje van Ouakam, een levendige volkswijk in de Senegalese hoofdstad Dakar.
De pogingen van de vissers in Ouakam om samen met de brandweer en speciale duikers nog meer lichamen uit het water te vissen, zijn net gestaakt. Vijftien jongemannen hebben ze levenloos uit het water getrokken. EÃ©n van hen had zijn rugtas nog op zijn rug. Een dag later zou er nog een lichaam aanspoelen.
Het waren migranten, vertelt Seck. Jongens die net als zovelen in deze regio hun geluk zien in Europa, dat de hekken steeds hoger optrekt. De visser had die ochtend vroeg een belletje gekregen. Eenpirogue,een houten vissersboot, zou in de problemen zijn gekomen.
'We hoorden dat ze op weg waren naar de Canarische Eilanden. En dat ze 's nachts door de marine waren gespot. Die had hen gemaand aan te meren.' Waarschijnlijk wist de kapitein niet van de rotsen die hier voor de kust liggen, denkt Seck. De scherpe, zwarte stenen die de vissers en de surfers die hier graag komen, weten te ontwijken.
Tegen het Franse persbureau AFP zei de wijkburgemeester van Ouakam dat de migranten de marine hadden willen ontvluchtten, maar dat niet iedereen kon zwemmen. Op Twitter zei Senegals president Macky Sall 'diepbedroefd te zijn' over de dood van - toen nog - vijftien Senegalezen.
Het is het zoveelste dodelijke incident in enkele weken op een van de meest dodelijke routes naar Europa: de 'Atlantische', richting de Canarische Eilanden. Enkele dagen eerder kwamen bij de kuststad Saint Louis veertien migranten om toen hun boot omsloeg. Aan boord waren 150 mensen. Volgens de iom verdwenen er dit jaar zeker 223 migranten op deze route. De Spaanse ngo Caminando Fronteras telde er bijna vier keer zoveel: 951.
Hij heeft nog nooit zoiets gezien, zegt Seck. 'Het leven is hier zwaar, maar wat denken de jongeren te vinden in Europa?' Het ergste is nog, zegt de visser, dat ze de zee niet kennen. 'Ik weet hoe gevaarlijk het is. Ik zou het nooit durven.'
Het aantal in 2023 getelde doden en vermisten aan de Europese buitengrenzen volgens het Missing Migrants Project (IOM): 2554