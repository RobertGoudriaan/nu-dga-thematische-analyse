De Turkse volleybalvrouwen wekken de conservatieve toorn In de wereld

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
14 september 2023
Ankara- Eindelijk had Turkije weer eens wat te vieren. De volleybaldames werden deze maand Europees kampioen door met flitsend spel Servië in de finale te verslaan. Verschillende gemeenten hingen schermen op waarop hun wedstrijden werden vertoond. Een miljoenenpubliek moedigde de speelsters, die een sterrenstatus genieten, aan.
Naast trots en inspiratie, die vooral vrouwen en meisjes uit de titel putten, haalde de ploeg zich ook de toorn van een conservatief smaldeel op de hals. De uitbundige, vrijgevochten volleybalsters passen niet in het wereldbeeld van conservatieve commentatoren. Zij zien de volleybalsters en hun blote benen, korte broeken en in sommige gevallen gekleurde haren en piercings als 'onislamitisch' en een 'nationale ploeg onwaardig'.
De agressie richtte zich met name op buitenslagvrouw Ebrar Karakurt, die openlijk lesbisch is. Zij wordt sinds ze twee jaar geleden een foto met haar vriendin online plaatste in de islamitische pers steevast aangeduid als 'onze nationale schande'. DagbladYeni Akitschreef tijdens het EK dat Karakurt met haar 'immorele levensstijl' de 'mondiale lhbt-lobby' steunt. Haar teamgenoten namen het voor haar op en de aanvallen van buiten lijken de teamgeest juist te hebben versterkt.
Dit toernooi voerden onder anderen een oud-burgemeester van Ankara en onbekende twitteraars de smeercampagne op. Een account met de naam Abdulhamid, naar Sultan Abdülhamid II, schreef: 'Als Turkse moslimnatie moeten we het met jou uithouden...' Karakurt deelde een paar dagen later een foto van zichzelf met de tekst: 'Houd op met die onzin, Abdulhamid', begeleid met een knipoog.
Zo werden de volleybalsters eenKulturkampfingetrokken. Sommigen sprongen op de bres voor Abdülhamid, van wie president Recep Tayyip Erdogan groot bewonderaar is. Maar de volleybalsters kozen de zijde van de seculiere vader van de Turkse republiek, Mustafa Kemal Atatürk. Na de kwartfinale tegen Polen zei Zehra Günesdat zij en haar ploeggenoten 'rolmodellen proberen te zijn voor toekomstige generaties, door licht te schijnen op het pad van Atatürk'.
Toch juichen ook veel conservatieve Turken voor de volleybalsters. In het bijzonder meiden die zelf van roem aan het net dromen en in de mondige sporters een voorbeeld zien. Net als de huidige internationals strijden zij tegen de patriarchale cultuur die sport niets voor meisjes vindt. Karakurt deelde tijdens het EK nóg een knipoog uit in antwoord op de smeercampagne: 'Jullie zullen me nationale trots noemen.'