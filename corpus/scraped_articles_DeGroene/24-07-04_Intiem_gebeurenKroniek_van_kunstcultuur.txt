Intiem gebeuren Kroniek van kunst&cultuur

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
4 juli 2024
DANS Conny Janssen Danst
Dansproducties die voor de theaterzaal zijn gemaakt, zet je niet even in een festivaltent. Voor de uitgekiende belichting die bij dansvoorstellingen vaak zo belangrijk is, mist zo'n tent de technische toerusting. Er moet worden opgebokst tegen buitenrumoer, en een uitgelaten publiek dat met drankjes in de hand komt binnenzeilen. Niet de beste omstandigheden voor een sensitief, intiem dansersgebeuren.
Maar hoewel de zomerhitte een bomvolle Rotterdamse Parade-tent in een sauna verandert, is de publieksconcentratie bijAnother Moment Agomaximaal. Muisstil worden drie dansers gevolgd die rustig wat lopen, elkaar opzoeken en aankijken. Met hun open, ontspannen blikwisseling dwingen ze een zachte aandacht af voor alles wat komen gaat. Die openheid naar elkaar blijft de motor van het drietal. De vloeiende choreografie van choreografen Marta Alstadsæter en Kim-Jomi Fischer zit vol acrobatische kunststukjes; kenmerkend voor het Noors-Nederlandse duo is de combinatie van dans en circuselementen. De dansers klimmen in elkaar, er wordt hoog op schouders gebalanceerd, een danser zwiert cirkelend de man en vrouw rond die aan zijn lichaam hangen. Maar het zijn geen losse acts die in het felle spotlicht worden gedemonstreerd. Alle bewegingen in de subtiel belichte ruimte vloeien met dezelfde rust in elkaar over. De basis ervan is het contact tussen de dansers. Die zoeken non-stop naar manieren waarop hun lichamen in elkaar passen, met een eindeloze, speelse inventiviteit.
De soundtrack van Rutger Zuydervelt bevat geen beat die het ritme bepaalt, elk initiatief vereist een gezamenlijke afstemming. Elk begin dat een danser maakt, is een uitnodiging aan de andere twee om zich erbij te voegen. En terwijl er geen emoties worden uitgespeeld, draagt het zachtmoedige partnerwerk een verlangen over naar de grootst mogelijke fysieke nabijheid, en de mogelijkheden daartoe die het menselijk lichaam biedt.Another Moment Agois een van de vier korte dansstukken die Conny Janssen Danst dit jaar de hele zomer op de rondreizende Parade brengt. Die zijn niet van de hand van Conny Janssen. Drie ervan komen uit het jaarlijks terugkerende Danslokaal waarin het gezelschap ruim baan geeft aan beginnende dansmakers, de vierde was een opdracht aan een meer ervaren choreograaf.
Voor de eerste drie Parade-steden is uit het Danslokaal van 2023 ookUnmanteruggehaald. Een indrukwekkend, opzwepend fel dansstuk van Patricia van Deutekom over het effect van een doorgeslagen vrouwenemanicipatie. Twee jonge vrouwen zijn overweldigend explosief in hun afgetekende bewegingen, en delen een dominant zusterschap. Ze gebruiken de twee mannen als speelbal voor hun agressieve, triomfantelijke vechtmoves. In een unisono tafereel dat frontaal naar het publiek wordt gedanst, verdwijnt de onderlinge spanning. Maar pas als in het laatste deel de vrouwen opzij stappen, vinden de mannen de ruimte voor een intiem duet waarin zij zich op hun kwetsbaarst laten zien. Dan is in de muziek van Richard van Kruysdijk de pulserende beat weggeëbd. Die zwol tijdens de eerdere strijd der seksen aan tot een kaal machinaal ritme, als een waarschuwing.
Marijn van der Jagt
UnmanenAnother Moment Agostaan tot 11 augustus op de Parade in Den Haag en Utrecht
Martijn Kappers | Another Moment Ago