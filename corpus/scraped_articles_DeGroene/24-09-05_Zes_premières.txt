Zes premières

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
5 september 2024
In het Muziekgebouw klinken in maart volgend jaar werken uit alle periodes uit het leven van Kaija Saariaho, de Finse componist die vorig jaar is overleden. 'Rondzwervend door het in angst en klankschoonheid broeiende droomland van haar oeuvre valt iets op', schrijft muziekrecensent Bas van Putten. 'De stukken zijn als paragrafen van een odyssee. Er is een onrust voorbij de schoonheid, een verlangen naar uitzicht, achtervolgd door iets zwaars waarvoor geen woorden zijn.' Hoogtepunt tijdens dit Saariaho Festival is het trompetconcertHUSKuit het sterfjaar van de componist waarin ze verslag doet van de naderende dood. 'De muziek beschildert een oneindige stilte met kleur, beweging en licht', schrijft Van Putten.
Het is een van de zes premières die in deze bijlage, een samenwerking tussenDe Groene Amsterdammeren Muziekgebouw aan 't IJ, worden gepresenteerd. ZoalsAmandantevan de Oekraïense componist Maxim Shalygin. Vrij naar Plato'sSymposium- maar met een lichtere, ironische toets.
Karen Tanaka componeerdeTechno Etudes IVop basis van drie sleutelwoorden: techno, ritme en snelheid. Ze laat zien dat technomuziek aanwezig kan zijn zonder luide beats, in alleen pianotonen.
InSong of the Earthlaten de grotendeels Nederlandse formatie Stargaze en de Amerikaanse indiepopband Dirty Projectors zich inspireren door Gustav Mahler. En in Thuc Tinh gaan drie performancekunstenaars op zoek naar hun culturele identiteit.
Zes premières, zes componisten, zes gezelschappen. Allemaal zoeken ze de grenzen op met hun nieuwe muziek.
Marco Borggreve