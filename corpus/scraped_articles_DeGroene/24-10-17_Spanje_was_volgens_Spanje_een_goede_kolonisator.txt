Spanje was volgens Spanje een goede kolonisator

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
17 oktober 2024
Barcelona- Moet Spanje pardon vragen voor het leed dat de inheemse bevolking is aangedaan na de 'ontdekking' van de Nieuwe Wereld? Het is een vraag die sinds enkele jaren met een zekere regelmaat de kop opsteekt en de gemoederen aan beide zijden van de Atlantische Oceaan verhit.
Traditioneel wordt het kookpunt bereikt rond oktober. Want op de 12de, de dag dat Columbus voor het eerst voet aan wal zette in Amerika, viert Spanje zijn nationale feestdag: Día de la Hispanidad. Het is een begrip dat zich lastig laat vertalen, maar als je weet dat de festiviteit onder dictator Franco door het leven ging als Dag van het Ras krijg je een idee van de ideologische lading. Niet toevallig bestaat het publiek dat de militaire parade in Madrid bijwoont voornamelijk uit aanhangers van rechts en extreem-rechts.
Dit jaar stond de viering in het teken van een diplomatieke ruzie met Mexico. Claudia Sheinbaum, opvolgster van de Mexicaanse president López Obrador, had koning Felipe VI niet uitgenodigd voor haar inhuldiging. Premier Pedro Sánchez mocht komen, maar die weigerde vanwege de 'onaanvaardbare uitsluiting' van Felipe.
Waarom was Felipe VI niet welkom? López Obrador had hem in 2019 een brief geschreven waarin hij Spanje opriep het leed te erkennen dat de Spaanse verovering van Mexico had veroorzaakt. Dat was tegen het zere been. De koning vond het niet nodig een antwoord te sturen. Wel lekte hij de inhoud van de brief naar de Spaanse pers, die het Mexicaanse voorstel bijna unaniem en met haast koloniale hooghartigheid weghoonde. Voor Sheinbaum was het uitblijven van een antwoord van Felipe VI aan zijn Mexicaanse collega-staatshoofd reden om de koning niet uit te nodigen.
Waarom weigert Spanje, anders dan andere ex-koloniale machten, excuses aan te bieden voor zijn wandaden? De voorbije weken staan
Spaanse media - niet alleen de rechtse - weer vol met artikelen die deze houding rechtvaardigen. In de kern komen ze erop neer dat Spanje eigenlijk helemaal niets verkeerd heeft gedaan tijdens en na deconquista,in kennelijke tegenstelling tot de Britten, Fransen, Belgen en Nederlanders. Allemaal 'zwarte legende', leugens en laster van jaloerse concurrenten van het Spaanse wereldrijk.
Spanje had geen koloniën, bracht beschaving en behandelde de indianen uitstekend. En wie daar anders over denkt, vervalt in een 'neurotisch spel van zelfminachting en selectieve blindheid', zoals journalist Gonzalo Núñez inEthicschreef.