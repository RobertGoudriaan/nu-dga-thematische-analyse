De Oranjes

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
25 augustus 2022
TELEVISIE Het rampjaar 1672
Nooit eerder droegen omroepen nul dramaproducties aan op onze vraag naar veelbelovende kunsten cultuurprogramma's. Terwijl tv-drama, kind van theater en film, bloeit als nooit tevoren. Bij ons vooral kwantitatief en in het lichtere genre, dat weer wel. Documentaires gaan Human, ntr en vpro volgens opgave gelukkig volop brengen. En standaard bieden die kwaliteit.
Ik kies voorAndere tijden. Omdat dat door Verantwoordelijke Autoriteiten afgeknepen werd. En omdat in wat restte en in de bevochten specials steeds weer blijkt hoe belangrijk, indrukwekkend en actueel geschiedprogramma's kunnen zijn. Deze keerHet rampjaar 1672in maar liefst zeven delen. Het jaar van 'redeloos, radeloos, reddeloos', waarin 'we' aangevallen werden door Münster, Keulen, Engeland én Frankrijk. Hoe kan een dwergstaatje als de Republiek zoveel gebundelde agressie veroorzaken?
Dat kan als het mirakel van buitenproportionele economische macht in het spel is. Terwijl intern Oranje- en staatsgezinden elkaar naar het leven staan. En Holland de zes anderen tot getergde tegenstanders heeft gemaakt (arm Drenthe en de roomse gewesten hadden geen stem). Bla-bla-schoolkennis? Zodra je inzoomt wordt het fascinerend. En dat is wat ze daar, zoals eerder in talloze prachtseries, gaan doen. Met een schare historici onder wie Luc Panhuysen, auteur van het standaardwerk over de materie.
Opmaat vormt de dood van de jonge stadhouder Willem II in 1650. Zijn eerstgeborene ligt in een wieg tussen de rouwgordijnen. Dit is de kans voor Holland om de centralistische Oranjes voorgoed kwijt te raken. Maar de gebroeders De Witt werden twee decennia later letterlijk geslacht. Toch overleefde die Republiek, al zou het nooit meer worden zoals het was. Voor elite en middengroepen dan, wantArm in de Gouden Eeuwheette al een tentoonstelling in 1965.
Zeer aanbevolen een documentaire over Natasja Kensmil. Niemand die zulke meesterlijke, confronterende röntgenkunst maakt over onder meer 'onze' regenten en hun deels koloniaal verworven rijkdom.
Walter van der Kooi
Het rampjaar 1672,NTR, zeven delen van 7 oktober t/m 18 november, NPO 2, 22.15 uur. Lisa Boerstra -Natasja Kensmil: You Want It Darker?,AVROTROS Close Up, woensdag 14 september, NPO 2, 22.15 uur