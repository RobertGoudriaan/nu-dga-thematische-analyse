Het Britse uitzetplan loopt weer vertraging op Aan de grens

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
15 februari 2024
Omdat hij niet echt een gokker is, twijfelde hij. Maar Rishi Sunak is een weddenschap aangegaan met Piers Morgan. De bekende tv-presentator zal de Britse premier duizend pond geven als er dit jaar een vliegtuig met asielzoekers naar Rwanda gaat. Hiermee toonde Morgan zijn bedenkingen over het uitzettingsplan van de regering. Bij Sunak leeft de hoop dat het aantal migranten dat met kleine boten het Kanaal oversteekt zal afnemen als de kans bestaat dat ze uiteindelijk in Rwanda belanden.
De Rwanda-politiek is bedacht in de regeerperiode van Boris Johnson. Onder president Paul Kagame profileert Rwanda zich na een gitzwarte tijd als een veilige, welvarende natie.Visit Rwanda!luidt de slogan van het toerismebureau. Bezoek heeft Rwanda in ieder geval gekregen van Britse ministers van Binnenlandse Zaken, niet om de vulkanen in het National Park te bezoeken, maar om een asielakkoord te sluiten.
Kagame benadert al jaren westerse regeringen met het aanbod om in ruil voor geld ongewenste asielzoekers op te nemen. Israël heeft al eens vluchtelingen op vrijwillige basis naar Kigali gevlogen en de Verenigde Naties hebben hetzelfde gedaan met vluchtelingen die in Libië waren gestrand. Het Brits-Rwandese akkoord is anders omdat het hier gaat om gedwongen deportaties. Twee jaar geleden stond er al een vliegtuig klaar op Britse bodem, totdat een
Europese rechter het opstijgen ervan verhinderde. Sindsdien lopen er juridische procedures, waarbij het Britse Supreme Court mede op basis van een kritisch VN-rapport heeft bepaald dat Rwanda niet veilig is. De regering-Sunak kwam vervolgens met een nieuwe Rwanda-wet, hopend dat er toch een chartervliegtuig zal opstijgen voordat de Britse kiezers komend najaar naar de stembus gaan. Nu stuit Sunak op een sceptisch Hogerhuis en het is de vraag of rechters vervolgens wel akkoord gaan.
Oud-minister van Binnenlandse Zaken Suella Braverman heeft voorgesteld desnoods het Europese Mensenrechtenverdrag te verlaten en juridische soevereiniteit te herstellen. Ondertussen lijkt het ontmoedigingsbeleid wel te werken. In de Britse pers was onlangs aandacht voor een 25-jarige asielzoeker uit Syrië die ontdekte dat 'er niets voor ons is' op het eiland en verwoede pogingen waagt om vanuit Dover terug te vluchten naar Duitsland.
Zijn probleem? De Britse autoriteiten weigeren hem, ironisch genoeg, een handje te helpen.
Het aantal in 2024 getelde doden en vermisten aan de Europese buitengrenzen, volgens het Missing Migrants Project (IOM): 153