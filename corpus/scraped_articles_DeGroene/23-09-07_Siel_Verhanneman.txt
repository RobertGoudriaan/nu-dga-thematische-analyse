Siel Verhanneman

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
7 september 2023
Andarse por las ramas
(om zich te begeven onder de takken)
Wie zijn ze, de families met hun nesten in de populieren en hun blinde vertrouwen dat deze schriele takken niet zullen breken onder hun dynamiek.
Zijn het enkel zij die zondagskinderen baren die lef hebben de dunste van de wilgen uit te kiezen.
Zijn zij het die op ons neerkijken enkel omdat ze zonder zorgen,een belachelijke dwaasheid,enkel omdat zij de waarde van hartenpijn niet kennen.
Zijn wij dan hier beneden aan de stam zo veel rijker.
BijBelachelijke dwaasheid, 19e eeuw, Francisco Goya y Lucientes, ets en aquatint op papier José
Femme Maison
Half huis half vrouw om alle ziel van wie haar voorging in op te bergen, later te baren als een stalen spin.
Half vrouw half huis zit het web al tot haar knieën, hier werd geknoeid met de verlangens van mensen die zich nu smekend aan haar massieve dijen vastklampen.
Zij is zich vaag van alle kwaad bewust - voelt de sensatie van hen die het wagen over haar te konkelen dat ze zichzelf kopje-onder weeft,
opgaat in het schuilen terwijl gezien door iedereen hoort ze hen praten: 'Zeker door een vrouw gemaakt!'is wat ze zeggen.
Boven haar dak strekt ze haar fijne poten uit, wikkelt haar zachte spinrag rond alle ophef,
zij is de nieuwe moeder die de wereld wel bijeen zal houden.
BijMaman(1999), brons, roestvrij staal en marmer enFemme Maison(1984), fotogravure, beide van Louise Bourgeois
Het water in!
Ik kijk naar deze vreemde moeder die mij vertelt hoe graag ik een tweede kind wil.Dat ik het vechten verlang om het gebrek aan plek op mijn lichaam.
Het water in! Mijn dochter, ikzelf en mijn tweede kinderwens die minder steek houdt want waarom meer?Slechts voor mijn eigen vervulling of vind ik in deze grote plas nog een betere reden
en kan ik nog een tweede keer tot zo'n oerversie van mezelf geboren worden?
Het water in!Klopt mijn hart in mijn buik, het water in het water in.
BijHet water in!, olieverf op doek 19e eeuw, Virginie Demont-Breton,
De moeder van Ensor
Zijn moeders altijd slechts een aantal lijnen in conté op papier of is zij enkel de moeder van Ensor.
Wat is haar lot met een zoon als kunstenaar verdient ze dit krijt met hoge hardheid telt dat als verwijt of wil hij enkel dat ze langer blijft
en mag zij dan alle moeders zijn.
BijMoeder van Ensor(1880-1883), James Ensor, conté op papier