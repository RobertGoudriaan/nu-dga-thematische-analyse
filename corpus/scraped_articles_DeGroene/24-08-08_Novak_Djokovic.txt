Novak Djokovic

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
8 augustus 2024
Op het moment dat de 33ste moderne Olympische Spelen in Parijs zijn begonnen, het belangrijkste wereldwijde sportevenement dat de sportieve geest,fair playen saamhorigheid bevordert, publiceertDe Groenehet artikelNationalist Novak 'Nole' Djokovicin de online rubriek Sportzomer. Het stuk staat vol met onjuiste informatie, vooroordelen en insinuaties over een van de beste tennissers aller tijden en onze landgenoot Novak Djokovic.
We gaan hierbij niet in op de oordelen van de auteur over de vaccinatiestatus van Novak Djokovic, zijn standpunten over de zuidelijke Servische provincie Kosovo en Metohija (die ook voor de regering en burgers van Servië een integraal onderdeel van ons grondgebied is), noch op de persoonlijke wensen van de auteur dat Novak Djokovic de olympische tenniswedstrijd niet zou winnen (waar de auteur zeker recht op heeft).
Maar wij voelen ons verplicht te reageren wanneer een tennisser die een record van 428 weken op de eerste plaats van de ATP-lijst heeft gestaan en 24 grand slamtitels heeft gewonnen, die sinds 2015 Unicef-ambassadeur van goede wil is en zich bijzonder heeft onderscheiden in humanitair werk door projecten voor kinderen over de hele wereld te steunen, in een negatieve context als nationalist wordt bestempeld en in verband wordt gebracht met 'Servische soldaten, politieagenten en criminelen die met opgestoken drie vingers moorden en andere misdaden hebben gepleegd'.
De auteur van het artikel verwijt Novak Djokovic dat hij als sporter in een individuele sport voortdurend benadrukt uit welk land hij komt en trots de Servische vlag toont. Het is een feit dat tennis een individuele sport is, maar het is ook een feit dat niet alleen op de Olympische Spelen, maar ook op alle andere tennistoernooien, naast de naam van de tennisser ook hun land en vlag worden vermeld. En net zoals Nederlandse individuele sporters die deelnemen aan de Olympische Spelen trots hun nationale vlag dragen, doet Djokovic hetzelfde. Dit zou geen reden moeten zijn om hem met uiterst negatieve kwaliﬁcaties te labelen.
Wij wensen Novak Djokovic, alle Servische en alle Nederlandse sporters veel succes op de Olympische Spelen in Parijs.
DUSAN VUKIC
Ambassade van de Republiek Servië