Gewoon

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
31 augustus 2023
TELEVISIE Indonesia, Oogappels & Santos
Patsboem dan maar: de ntr brengt vanaf vrijdag 1 september een achtdelige serie van Hans Goedkoop:Indonesia roept!Hij volgt het spoor van zijn grootvader, generaal-majoor Rein van Langen, die vocht in de onafhankelijkheidsoorlog van Indonesië. Aan de historisch foute kant. Dat moet een wrange, belangrijke queeste zijn. Te zien op NPO 2.
In deze kunstrubriek verder alleen tv-drama, een kunstvorm die nog geen zeventig jaar bestaat als je telt vanaf slagersknechtMarty(Delbert Mann, VS, 1955). Ver van Hollywood ging die over 'gewone' mensen, worstelend met sociale druk en, zowaar, hun onaantrekkelijkheid. Ja, iedereen is uniek prachtig, vast, maar het 'echte' leven kent wrede teelkeus.
Tv-drama komt in soorten en maten, gaat over helden, heiligen en steeds vaker boeven, maar dat over 'gewone mensen' blijft immens belangrijk. Schoolvoorbeeld isOogappels. BNNVara brengt het vijfde seizoen van wat zowel publiekssucces is als hoge kwaliteit heeft (gaat lang niet altijd samen). Vanaf woensdag 13 september, NPO 1. Twijfels? Lees danVlagen van geluk,deOogappels-recensie van Marijn van der Jagt inDe Groenevan 21 december 2022: 'Niet eerder werd in een serie het mijnenveld dat opvoeding heet zo uitgebreid en realistisch verbeeld.'
Ook een tip voor nieuw drama, weer BNNVara:Santos,spelend in veelkleurig Rotterdam met dito cast. Jong koppel worstelt met de spanning tussen legale ambities en hun directe, criminele omgeving, en met wat dat voor hun relatie betekent. Ik zou dit niet ongezien durven aanraden, ook al vanwege de haken en ogen die aan de combinatie misdaad en 'kleur' vastzitten, als de scenaristen niet Chris Westendorp(Penoza)en Ashar Medina(Tom Adelaar; Mocro Maffia)waren. En de regisseurs Giancarlo Sanchez(Mocro Maffia)en Ivan Barbosa (onder meer het prachtige tv-spelCabo,spelend in Rotterdams Kaapverdië). En je krijgt naast de jonge hoofdrolspelers Yannick Jozefzoon en Yootha WongLoi-Sing (mij onbekend, maar er is machtig veel jong talent) Romana Vrede als criminele moeder (angstaanjagend goed meestal), John Buijsman, Kiefer Zwart en Jack Wouterse cadeau. Plus een keur aan jonge artiesten wier acteerdebuut dit is.
Walter van der Kooi
Vanaf donderdag 9 november, NPO 3
BNNVARA / Topkapi Series | Jermaine (Vic9) en Glenn (Yannick Jozefzoon) in Santos