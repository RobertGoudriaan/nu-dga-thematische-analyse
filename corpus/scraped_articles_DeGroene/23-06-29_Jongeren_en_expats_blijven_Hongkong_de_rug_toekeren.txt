Jongeren en expats blijven Hongkong de rug toekeren

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
29 juni 2023
Hongkong- De Chinese 'Speciale bestuurlijke regio' snakt naar een opleving van het toerisme en de terugkeer van buitenlanders die zorgen voor een kosmopolitische sfeer. De campagne 'Hello Hongkong' probeert zelfs met gratis tickets toeristen te lokken. Verschillende lokale luchtvaartmaatschappijen − waaronder het paradepaardje Cathay Pacific − verloten samen ruim een half miljoen vliegtickets. Eerst waren Europa en Amerika aan de beurt. Sinds maandag mogen de Japanners een kans wagen. Bovendien krijgen toeristen vrijkaartjes voor treintochten met de Hongkong Express en zijn er vouchers voor gratis drank en hapjes in bars en restaurants.
De hoop bestaat dat 'oude tijden' herleven, ook in het Lan Kwai Fong-uitgaansdistrict waar je ooit avond aan avond over de hoofden kon lopen.
De wervingscampagne slaat aan. Het is veel drukker in de stad dan zes maanden geleden, er zijn meer toeristen en ook zakenmensen die grote beurzen bezoeken. De restaurants zitten weer stampvol en dat geldt ook voor vluchten van en naar Hongkong, meldt een Nederlander die er al tien jaar woont. De luchthaven heeft zelfs een schrijnend tekort aan personeel. Toch blijft de opleving vooralsnog beperkt tot het toerisme. Sinds Beijing zijn greep op Hongkong verstevigde en daar de omstreden 'veiligheidswet' invoerde − elke vorm van kritiek op de autoriteiten is strafbaar − vertrokken veel buitenlandse bedrijven. En daarmee ook veel expats. Bovendien verjoeg de veiligheidswet jonge pro-democratie-Hongkongers die geen vertrouwen hebben in het nieuwe regime.
Alleen al tussen juni 2021 en juni 2022 vertrokken er 113.000 mensen en de exodus is nog gaande. Dat heeft gevolgen voor de economie. De leegstand van kantoren in Hongkong (ruim 1,2 miljoen vierkante meter) is dit jaar verdrievoudigd ten opzichte van 2019. Vooral de financiële sector slonk dramatisch. De komst van Chinese bedrijven die naar verwachting de gaten zouden vullen, valt tegen.
De omstreden veiligheidswet wordt ondertussen volop ingezet. Inmiddels telt de stad volgens de nieuwszender Al Jazeera meer dan duizend politieke gevangenen − activisten, advocaten en journalisten. Betogingen of grote bijeenkomsten zijn verboden.
Voorheen kwamen er in Hongkong op 4 juni tienduizenden mensen bijeen voor een vreedzame herdenking van het Tiananmen-drama. Dit jaar blokkeerden honderd agenten de herdenking. Ze arresteerden twintig betogers. De reden: ze wilden kaarsen aansteken en hadden een bosje bloemen in hun hand.