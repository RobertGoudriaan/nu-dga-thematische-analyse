Pankaj Mishra

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
4 april 2024
Aanvankelijk begon Pankaj Mishra (Jhansi, India, 1969) als schrijver van reisverhalen en romans, maar hij brak pas door naar een groter internationaal publiek met zijnFrom the Ruins of Empire(2012). Dat boek was een uiteenzetting van hoe Azië, na Japans overwinning op tsaristisch Rusland in de Russisch-Japanse oorlog van 1905, een intellectueel en ideologisch zelfbewustzijn creëerde dat authentiek Aziatisch was en niet slechts werd ingegeven door Europees kolonialisme.
In zekere zin klinkt dat thema als een polemische ondertoon door in de talloze essays die Mishra sindsdien schreef voor gezaghebbende bladen alsThe New Yorkeren deLondon Review of Books:het Westen kan niet anders naar zichzelf kijken dan vanuit een eurocentrische of Angelsaksische blik, terwijl het daarmee het grootste gedeelte van de wereld over het hoofd ziet. Die rest van de wereld heeft zijn eigen ideeën, eigen idealen en zit niet per se op het Westen te wachten.
Vorige maand hield Mishra in Londen zijn lezingDe shoah na Gazaals een van de jaarlijkse'winter lectures'van deLondon Review of Books.Deze lezing, hier in ingekorte vorm, komt op een moment dat het conflict in Gaza de Britse politiek binnendringt. Zo heeft parlementariër Mike Freer gezegd zijn zetel voor het kiesdistrict Finchley and Golders Green niet te zullen verdedigen. Hij behartigt daar de belangen van zijn vooral joodse kiezers en zegt dag in dag uit met antisemitische bedreigingen te maken te hebben. Omgekeerd heeft de socialistische George Galloway in februari bij een tussentijdse verkiezing een zetel gewonnen in Rochdale door juist op het conflict in te zetten. Galloway beschuldigt Israël van een genocide en noemt de aanval op Gaza consequent een holocaust. En ondertussen weifelt Labour-voorman Keir Starmer. Hij sprak zich kort na 7 oktober uit om Israël onvoorwaardelijk te steunen, maar moet zich nu verhouden tot aanhoudend protest van progressieve, cultureel diverse stemmers (toch Labours kiezers) die naar de tienduizenden doden in Gaza kijken en hem oproepen de steun aan Israël in te trekken.
Het is nog niet duidelijk wanneer de verkiezingen zijn, wel duidelijk is dat Gaza, antisemitisme en de herinnering aan de shoah een wrange rol zullen spelen.