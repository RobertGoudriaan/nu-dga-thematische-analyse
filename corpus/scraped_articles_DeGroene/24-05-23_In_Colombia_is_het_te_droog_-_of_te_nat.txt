In Colombia is het te droog - of te nat

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
23 mei 2024
Bogotá- In deze naargeestige stad, zo schreef ooit Gabriel García Márquez, valt al sinds het begin van de zestiende eeuw een eindeloze motregen. Een hyperbool, natuurlijk, maar met een kern van waarheid. In Bogotá, op 2600 meter hoogte, kan het zonnig zijn, maar vaker is het grijs, kil en druilerig; het is jas uit, jas aan; het is nooit de deur uit zonder paraplu. Maar in de eerste maanden van het jaar was alles anders: er viel nauwelijks regen en de temperaturen waren abnormaal hoog. De oorzaak? Het weerfenomeen El Niño.
Door de droogte en de hitte kwam het waterpeil in de stuwmeren rond Bogotá alarmerend laag te staan, en kwam het opwekken van energie in gevaar. Begin april greep de lokale overheid in: water ging op rantsoen. Bogotá werd verdeeld in negen zones en in elke zone wordt eens in de negen dagen de watertoevoer afgesloten. Lagere waterconsumptie zou ervoor moeten zorgen dat het waterpeil in de stuwmeren op een verantwoorde hoogte komt. En dat lukt.
Debogotanosmoesten zich aanpassen. 'De dag voordat onze wijk aan de beurt is, vullen we emmers', zegt Andrea, 'niet ideaal, maar het kan.' Overheidsinstellingen, ziekenhuizen en de meeste scholen hebben watertanks, en voorkomen zo problemen. Ook het hotel waar Andrea werkt, heeft een tank, zodat de gasten ondanks deracionamientoelke dag kunnen douchen. 'We waren klaar voor dit soort situaties', zegt ze trots. 'Sommige hotels hebben niets geregeld, maar wij hebben altijd water.'
De regen komt, voorspelt Ghislaine Echeverry, directeur van het Colombiaanse equivalent van het KNMI, in een interview met dagbladEl Espectador.En met die regen zal Colombia geconfronteerd worden met nieuwe problemen. De achterliggende oorzaak van al die problemen is dat er veel te weinig wordt gedaan aan preventie. 'We zijn altijd een land geweest dat alleen maar heeft gereageerd op natuurrampen, terwijl we al lang hadden moeten nadenken over de inrichting van onze steden, over mobiliteit, over de economie. De vraag is kortom: hoe gaan we om met klimaatverandering?'
La Niña, het natte zusje vanEl Niño,heeft ondertussen op verschillende plaatsen in het land gezorgd voor de eerste overstromingen van het regenseizoen.