Wegvechter

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
23 mei 2024
FILM Furiosa: A Mad Max Saga
Furiosa is een jaar of tien als wegvechters(road warriors)van een figuur genaamd Dementus haar kidnappen. Haar zusje slaat alarm: 'Ze hebben Furiosa meegenomen!' De moeder zet de achtervolging in, strijdt heroïsch, maar de mannen vermoorden haar op gruwzame wijze voor de ogen van haar dochter. Daarna moet Furiosa jaren wachten voordat ze wraak kan nemen. Maar dan rest alleen nog maar de vraag hoe.
Frappant: haar wraak is qua techniek identiek aan die van een andere held van onze tijd, Bella in Yorgos Lanthimos'Poor Things. Ook Bella maakt de giftige man fysiek een kopje kleiner. Waar Lanthimos' film lachwekkend fake aanvoelt is George MillersFuriosa: A Mad Max Sagavan begin tot eind integer dankzij een intelligent, feministisch register met actuele thema's van vrouwenhaat en mannenoverheersing.
Al in 2015, inMad Max: Fury Road,verving Furiosa de man als hoofdpersoon in het actiegenre. En kijk: geen echteMad Max-fan die klaagde, bijna geen fanboy die, zoals in zulke gevallen gebruikelijk in de krochten van het internet, lamenteerde dat vrouwen de boel aan het overnemen zijn. Dat is winst.
Nog meer winst:Furiosa: A Mad Max Sagaopereert op hetzelfde niveau als het meesterwerkFury Road. Als actiechoreograaf kent Miller zijn gelijke niet, maar ik denk dat we naar deze films kijken vanwege verhaal en personages. Wederom zijn we in een postapocalyptisch woestijnlandschap waar mensen halve wezens zijn, zeg gerust dieren. Dat ontstond in de tijd vanMad Max(1979), waarin wegagent Max Rockatansky (Mel Gibson) vrouw en kind verloor in de strijd tegen plunderaars op motoren,Mad Max 2(1981) enMad Max Beyond Thunderdome(1985). Met Max inFuriosaergens op de achtergrond strijden rivaliserende gangs om schaarse hulpbronnen (benzine, kogels, water), voorop Immortan Joe die met een leger gemuteerde War Boys regeert vanuit zijn citadel op een bergtop. De nieuwe film vertelt hoe Furiosa wraak neemt op Dementus en in opstand komt tegen Joe.
Anya Taylor-Joy, die in de hele film misschien tien zinnen spreekt, maakt Furiosa onvergetelijk. Geen man harder dan zij, getuige de scène waarin ze haar arm kwijtraakt. Ze vindt een kompaan in Praetorian Jack (Tom Burke), de oorspronkelijke chauffeur van de War Rig, de vrachtauto waarmee men benzine voor Joe vervoert. Uiteindelijk brengt wraak verlossing, wat in de context van de films authentiek overkomt. Anders dan Lanthimos' bordkartonnen figuur Bella kent Furiosa géén ironie.
En de originele wegvechter? Hoog op een zandduin leunt hij tegen z'n V8 Interceptor Pursuit Special, een Ford XB Falcon GT 351 uit 1973, nu en dan aan zichzelf krabbend, hondenvoer uit een blikje lepelend. Beneden vecht Furiosa - ook voor hem. Zij is de vrouw die hem, inFury Road,zal leren wie hij ook alweer was, en dat is een doodgewone man genaamd Max.
Gawie Keyser
Te zien vanaf 23 mei
Jasin Boland | Anya Taylor-Joy in Furiosa: A Mad Max Saga