Alice uit Wonderland

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
21 september 2023
TONEEL Maas speelt Maas
Voor het begint, komt de artistiek leider het toneel op om een woordje te doen. Dat hoort bij een jubileumvoorstelling, want Maas Theater en Dans viert haar tienjarige bestaan. René Geerlings verwelkomt het publiek. Vertelt dat we een reis gaan maken door het theater dat het Rotterdamse jeugdgezelschap heeft uitgebracht. En dat die reis niet van A naar B gaat. Meer zoals je speelt op het schoolplein: het ene moment speel je vadertje en moedertje, het volgende moment zit je midden in een spannend avontuur. En dat is precies wat deze keurige meneer vervolgens zelf meemaakt.
Als hij af wil gaan door een decordeur, wordt hij tegengehouden door drie dierlijke fantasiemonsters die hem besnuffelen en hem richting de gedekte tafel op het voortoneel duwen. Voordat hij het weet, staat hij met een glas wijn in zijn handen voor de dekschalen, waar magisch allerlei heerlijkheden in verschijnen. Komt er een (vrouwelijke) Peter Pan langs de theaterwand afdalen die hem vertelt dat je kan vliegen, als je maar in gedachten teruggaat naar je kindertijd. En zweeft de artistiek leider tot zijn verbazing inderdaad aan een kabel de lucht in. Om neergekomen als een kind aan een tafeltje te worden gezet, in de keuken bij zijn wonderlijke oma die verandert in Alice uit Wonderland.
Maas speelt Maasis geregisseerd door Moniek Merkx, die een greep doet uit de geweldige voorstellingen die ze maakte in de tien jaar dat zij het gezelschap leidde. Onder de noemer 'recycle theater', een knipoog naar de duurzaamheid waar theatermakers van hun subsidiegevers nu beleid op moeten maken, zijn decors en kostuums uit de opslag gehaald. En doet Merkx een gulle greep uit haar eigen werk. Het is een slimme zet om van haar opvolger de figuur te maken met wie we van het ene tafereel in het volgende raken. Geerlings is een heerlijke acteur, die soms wordt meegenomen door de personages in een scène, en dan weer in verwondering toekijkt. 'Kom er even bij, René', roept iemand bij een fragment uit een jongerenvoorstelling waarin de acteurs zich hardop afvragen waar een 'leider' aan moet voldoen en elkaars persoonlijke kwaliteiten daarop beoordelen.
Met een zelfbewuste blik naar het publiek stapt de artistiek leider het levendige geharrewar in - hier is hij - maar binnen de kortste keren wordt hij gebruikt als vaderfiguur waar verschillende jongeren verbaal en fysiek mee in gevecht gaan. Zo laten hij en een geweldige, grote spelersgroep ons ervaren wat de kracht is van de voorstellingen van Maas: rijk beeldende vertellingen met sprankelend, ijzersterk spel in een mix van dans, muziek en acteren, waarin figuren altijd op zoek zijn naar wie en wat ze allemaal kunnen zijn. De stukjes voorstelling zijn bizar mooi door elkaar gekneed en vormen met elkaar een Maas Wonderland dat ons meeneemt richting de spectaculaire Bollywood-eindscène uitLiefde. Met de nieuwe artistiek leider als voordanser.
Marijn van der Jagt
Tot 25 september in het Rotterdamse Maaspodium,https://maastd.nl
Kamerich / Budwilowitz | Maas speelt Maas toneelstuk van regisseur Moniek Merkx