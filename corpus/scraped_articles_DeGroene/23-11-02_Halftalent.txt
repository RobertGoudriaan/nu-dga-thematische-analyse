Halftalent

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
2 november 2023
IDFA Glas
De hoofdpersoon inGlas, mijn onvervulde leven, Rogier Kappers, vijftigplus, schaatst fraai rondjes op de plas bij zijn Waterlandse buitenhuisje. Dan maakt hij een smak. De scène zit ver in de film en de kijker moet die val wel als metafoor ervaren. In Rogiers leven gebeuren er en doet hij mooie dingen, maar al te vaak gaat het mis. Zoals hier, als een soort uitroepteken na een echt wezenlijke deceptie.
Een commentaarstem introduceert hem: baanloos na een burn-out; twee zoontjes van twee exen die ontevreden zijn over de manier waarop hij afspraken met de jongens nakomt. Hij dacht altijd op deze leeftijd wel binnen te zijn, maar dat is kennelijk niet gelukt. Al kan hij zich, zegt de stem, ook gelukkig prijzen met wat hij wél heeft: scooter, camperbusje, bakfiets, piano, gitaren, twee 'prachtige' zonen (niemand heeft nog kinderen - louter prachtkinderen: de mensheid verbetert razendsnel), twee levende, zij het gescheiden maar betrokken ouders (de ook al creatieve en geleerde vader speelt een dragende rol). Maar zijn eigen leven voelt als onvervuld. Hij begint van alles, maakt zelden iets af.
Veel ging en gaat mis, terwijl hij prachtige dromen heeft.Glasis een film over de ambitie om gezien en gehoord te worden, een naam te hebben, succesvol te zijn, ook materieel, en vooral ook: een nieuw lief te vinden. We zien zijn ausdauer tegen de klippen op; trotseren van gebaande paden, hoon en scepsis; eigenzinnigheid; sociale onhandigheid.Glasmaakt de kijker tot het kind dat bij de poppenkast roept 'kijk uit achter je' en 'doe dat nou niet'. Maar Rogier kijkt niet naar achteren en doet het wel. Rogier lijkt, zoals de meesten van ons, een halftalent. Hij kan veel, zoals klussen en musiceren, maar niet op topniveau. We zien hoe hij die twee combineert in de muzikale niche van het mobiele 'glasorgel' waarmee hij straatmuzikant wil worden. Het principe hoorde hij als kind en stamt uit ouderwets variété: een batterij minder of meer gevulde glazen met verschillende toonhoogte tot instrument maken - met verrassend ijl geluid. Wie zit daarop te wachten, denk je. Maar hij begint aan dit gigantisch karwei. Verzamelen, met vloeistof vullen, draaitechniek leren, repertoire bedenken - lichte muze maar ook Bach en Pärt (die hij in levenden lijve om een compositie vraagt), installatie in bakfiets monteren, zichzelf promoten. Ups en vooral legio downs, zoals ook datingsites die opleveren.
Glaslijkt soms klucht, soms tragikomedie, soms tragedie. Rogier is een sukkel, maar ook een held. Wie te hard schatert ziet te weinig de Elckerlyc die hij ook is. En die tot op zekere hoogte triomfeert. Dan mag hij met zijn orgel op tv voor miljoenenpubliek. Oké, maar hij wil er dan wel bij zingen. Waar hij slecht in is. Niet doen! Loser? Nee. WantGlasis mooi wel een zelfportret! Hij heeft dus, als gloednieuw filmer, een lange documentaire gemaakt. Over zichzelf. Moge die hem roem en alsnog een lief opleveren.
Walter van der Kooi
Zie ookhttps://idfa.nl
Zelovic Film | Glas