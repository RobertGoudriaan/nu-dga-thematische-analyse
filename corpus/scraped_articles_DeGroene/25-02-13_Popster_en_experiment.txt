Popster en experiment

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
13 februari 2025
POPMUZIEK FKA twigs
Op het einde van haar derde album herhaalt FKA twigs:'I get violent in a rage when I'm sat alone/ I can criticize the world when I'm sat at home in bed.'Het zijn beeldende zinnen die gaan om een bekende dualiteit: hoe je te verhouden tot de buitenwereld terwijl je zo nadrukkelijk in jezelf opgesloten zit? Of eigenlijk: hoe je plaats in te nemen zonder je te schikken naar andermans normen?
In zekere zin cirkelt de nieuwe plaat van FKA twigs (1986) om deze vragen. Al eerder onderscheidde de Britse zanger en producer zich met haar originele combinatie van r&b, pop en elektro, maar met dit nieuwe werk overtreft ze zichzelf. Dit is haar eerste album in vijf jaar tijd, naar verluidt maakte ze ruim 85 demo's voor ze tot deze elf nummers kwam - en aan alles valt te horen dat dit de afdronk is van lang zoeken en nadenken, van ongebreideld proberen.Eusexua:het woord is een door FKA twigs bedachte combinatie vaneuphoriaensexual,en het neologisme dekt de lading goed.
Want deze plaat bevat de meest fysieke en stevige muziek die twigs ooit heeft gemaakt. Het hierboven aangehaalde slotnummerWanderlustis nog vrij kalm, met als basis alleen wat synthesizers en een gitaarrifje, maar de rest van het album heeft twigs veel voller geproduceerd. Diepe bassen worden vermengd met dreunende drums, wegstervende synthesizers, onplaatsbare samples, en het resulteert in een wonderlijke mengeling van genres, geregeld ook binnen hetzelfde nummer. Triphop, r&b, pop, dance: alles komt heel vanzelfsprekend voorbij, de plaat schommelt van chaos naar kalmte en van slaapkamer naar discotheek.
In interviews verklaarde twigs dat ze zich met haar werk wil onttrekken aan het heteronormatieve schoonheidsideaal. En zo klinkt dit album voortdurend, ook tekstueel: als het werk van iemand die zich ergens aan onttrekt. Ze zingt over wat er gebeurt wanneer een vrouw bijzonder goed in haar vel zit (het opzwepende
Girl Feels Good),over hoe dansen een (wereld) vreemde vorm van escapisme is nu er zoveel misgaat los van de dansvloer (het beukendeRoom of Fools).
Losse citaten aanhalen werkt niet goed, want een groot deel van de kracht zit in de begeleidende muziek en in twigs' intrigerende zang. Zoals gebruikelijk schommelt ze tussen enerzijds de hoge uithalen van een klassieke sopraan en anderzijds de meer gelikte pop- en r&b-zang waarbij haar stem soms flink vervormd wordt.
In dat laatste opzicht doetEusexuadenken aan Madonna eind jaren tachtig - dezelfde overrompelende mengeling van popster en experiment. Ook echo's van bijvoorbeeld Janelle Mon√°e en Tricky komen voorbij, maar tegelijkertijd voelt het gemakzuchtig omEusexuate duiden aan de hand van andermans werk, want dit is bovenal een eigenzinnige plaat, waarin FKA twigs voortborduurt op tradities en haar eigen geluid verder verfraait. Ja, er gebeurt veel op het album, soms kriskras door elkaar, maar de grote prestatie is dat het nergens verzandt in overdaad.
Thomas Heerma van Voss
FKA twigs -Eusexua
Jordan Hemingway | FKA twigs