De hoffelijkheid keert terug op het Brexit-eiland In de wereld

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
11 juli 2024
Londen -De zon kwam al op toen de Britse minister van FinanciÃ«n Jeremy Hunt vrijdagochtend het podium betrad nadat de stemmen waren geteld in Godalming and Ash. Op nipte wijze had de Conservatief dit welvarende kiesdistrict ten zuidwesten van Londen behouden, maar aan zijn ministerschap was een einde gekomen door de verkiezingsoverwinning van Labour.
'Als je het vertrouwen van het electoraat hebt verloren', zei hij, 'dan is de moed en de nederigheid om je bij jezelf af te vragen "waarom?" het enige wat telt.' Vervolgens feliciteerde hij de nieuwe regering. Hij noemde de nieuwe premier Keir Starmer en zijn eigen opvolger Rachel Reeves 'fatsoenlijke mensen en betrokken dienaren'. Hij sprak de hoop uit dat ze hun meerderheid gebruiken om de gezondheidszorg te hervormen, en gaf toe dat Labour dat makkelijker afgaat dan de Tories.
Hunt zette hiermee de toon van een waardige wisseling van de macht, en de terugkeer van de hoffelijkheid in de Britse politiek. Enkele uren later arriveerde Starmer op Downing Street. 'Ik wil de vertrekkende premier Rishi Sunak bedanken', zo begon de nieuwe premier zijn toespraak, 'zijn prestatie als onze eerste BritsAziatische premier bracht een extra inspanning met zich mee die door niemand moet worden onderschat.'
Een uur eerder had scheidend premier Sunak op dezelfde plaats Starmer en zijn gezin het allerbeste toegewenst. 'Wat onze meningsverschillen ook waren in deze verkiezingscampagne, hij is een fatsoenlijke, dienstbare man, die ik respecteer. Hij en zijn gezin verdienen al ons begrip, nu hun levens achter deze deur een grote verandering zullen ondergaan.'
De hoffelijkheid was niet overal aanwezig, Oud-premier Liz Truss zei niets na het verlies van haar zetel. 'Onze ergste vrees is uitgekomen', schreef Boris Johnson inThe Daily Mail.'Tenzij je in de Filipijnse jungle zat, zul je hebben gehoord over de atoombom die tot ontploffing is gekomen in het Britse politieke landschap.'
In Lancashire liet Nigel Evans zien hoe het wel moet. Om tien over vijf in de ochtend nam deze Conservatief een video op waarin hij zich richtte tot de kiezers van Ribble Valley, van wie hij na 32 jaar afscheid moest nemen. 'Ik wens Ribble Valley en de rest van het land het allerbeste toe onder het nieuwe bestuur van Sir Keir Starmer. Vanuit de grond van mijn hart: ik hou van jullie allemaal.' De video is bijna twee miljoen keer bekeken.