Ook voor Labour is migratie een hoofdpijndossier Aan de grens

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
4 juli 2024
Begin mei vond de opmerkelijkste 'transfer' plaats uit de geschiedenis van de Britse partijpolitiek. Het Conservatieve Kamerlid Natalie Elphicke stak de vloer van het Lagerhuis over om zich bij de Labouroppositie aan te sluiten. Het gebeurt wel vaker dat Kamerleden overlopen, maar dit geval was bijzonder omdat de 53-jarige Elphicke behoorde tot de uiterst rechtse vleugel van de regeringspartij. Ze verklaarde te zijn overgestapt vanwege de 'verbroken beloften van Sunaks vermoeide en chaotische regering'.
Een paar dagen later kreeg Elphicke in haar kiesdistrict bezoek van Labour-leider Keir Starmer, in Deal, een kustplaats nabij Dover. De locatie paste bij zijn boodschap aan teleurgestelde Conservatieve kiezers. Op immigratiegebied beloofde de sociaal-democraat harder te zullen optreden dan de Tories.
Maar hoe? Labour heeft al aangekondigd om geen migranten naar Rwanda te sturen, zoals de Tories al jaren van plan zijn. Noch zal het de koninklijke marine opdracht geven de bootjes terug te sturen naar Frankrijk, zoals Nigel Farage heeft aangekondigd. Wel heeft hij gezegd de 'gemene mensensmokkelbendes' hard aan te pakken, maar dat is vooral het werk van de Fransen. In Britse kranten verschenen reportages uit Calais waarin migranten beweerden nog even met de oversteek te wachten totdat Labour aan de macht is gekomen en de 'Rwanda'-dreiging is geweken.
Tevens wil Starmer de aanvragen van negentigduizend bootmigranten die reeds zijn aangemeerd sneller verwerken. Naar schatting zeventig procent zal asiel krijgen, een slagingskans die een stuk hoger ligt dan in ItaliÃ« en Frankrijk. Labour belooft afgewezen asielzoekers terug te sturen naar het land van herkomst, wat meestal makkelijker gezegd is dan gedaan. Steeds meer landen worden door rechters, Britse dan wel Europese, als 'gevaarlijk' aangemerkt.
Labour is op migratiegebied zuinig met informatie over de concrete uitwerking van haar plannen. Beoogd vice-premier Angela Rayner bood wat meer openheid door te beweren dat er een spreidingswet komt, waarbij asielzoekers op evenwichtige wijze over het land worden verspreid en gemeenten gedwongen worden bepaalde quota te accepteren. De verwachting is dat zo'n spreiding een hoofdpijndossier gaat worden met de populist Farage, eindelijk in het Lagerhuis, die op het vinkentouw zit.
Het aantal in 2024 getelde doden en vermisten aan de Europese buitengrenzen, volgens het Missing Migrants Project (IOM): 2160