Zee van zorgen Film Megalopolis

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
5 december 2024
Vanwege desastreuze bezoekersaantallen is de peperdure nieuwe film van de Amerikaanse regisseur Francis Ford Coppola geflopt. Maar waarom zouden we zo'n flop ook meteen als een mislukking moeten beschouwen?
Architect Cesar Catilina(Adam Driver) wil met zijn revolutionaire bouwstofmegalonde wereld veranderen. Fysiek door steden anders te ontwerpen. Mentaal door mensen aan te sporen om op een nieuwe manier na te denken over hoe ze leven. De huidige samenleving is niet de enige die tot onze beschikking staat, vindt hij. En hij zegt: 'Als hier een dialoog over komt - dat is in essentie een utopie.'
Met Catilina schept Francis Ford Coppola inMegalopoliseen visionair die wanhoopt over de staat van mens en wereld, vandaar dat hij Hamlets monoloog opvoert bij de presentatie van zijn plannen voor de nieuwe stad. 'Te zijn of niet te zijn, dat is de kwestie:/ of het nobeler is om te lijden/ onder alles wat het wrede Lot je toeslingert/ of om de wapens op te nemen tegen een zee van zorgen.' Even hiervoor, in de eerste scène, lijkt het alsof Catilina uit het raam van een wolkenkrabber wil springen. Hij balanceert op het randje. Ver onder hem is de zinkende wereld die sterk op de onze lijkt, waar mensen nauwelijks overleven.
Coppola trekt een vergelijking tussen het huidige Amerika en het oude Rome waar politicus of bendeleider, het is maar hoe je het bekijkt, Lucius Sergius Catilina rond 65 v. Chr. met twee staatsgrepen probeerde de macht te grijpen en op redenaar en politicus Marcus Tullius Cicero stuitte die de samenzweerders liet wurgen (Catilina ontsnapte aan de terechtstellingen en stierf later op het slagveld). De stad inMegalopolisheet Nieuw Rome; Coppola's Catilina is geënt op de Catilina uit de antieke geschiedenis.
De stem van een historicus, tevens Catilina's chauffeur (Laurence Fishburne), klinkt aan het begin van de film: 'Worden we zoals de oude Romeinen slachtoffer van de onverzadigbare honger van een paar mannen?' Dat zijn behalve Catilina ook Cicero (Giancarlo Esposito), burgemeester van Nieuw Rome, grootbankier Crassus (Jon Voight), en zijn zoon Clodio (Shia LaBeouf). Anders dan het statement van de verteller doet vermoeden strijden de vrouwen even hard als de mannen om de macht, vooralgold diggerWow Platinum (Aubrey Plaza) en in een zekere zin ook Cicero's dochter Julia (Nathalie Emmanuel), hoewel zij een hart van goud blijkt te hebben, uit haar hoofd lappen tekst van keizer Marcus Aurelius citeert ('Leiders hebben de verantwoordelijkheid intelligent om te gaan met wat gegeven is en niet te fantaseren over een wereld van foutloze mensen en perfecte keuzes') en verliefd wordt op Catilina.
De verwijzingen zijn duizelingwekkend, net als Coppola's gebruik van diepe kleuren, bombastische muziek en sets die overdaad uitdrukken en artificialiteit accentueren. Het beste kun jeMegalopolisomschrijven als een sciencefiction-satire. De stad lijkt op het New York van nu, maar als Coppola Catilina's vergezichten van Megalopolis verbeeldt belanden we in Fritz LangsMetropolis(1927), met zijn onmogelijk hoge torengebouwen en een openbaar-vervoersysteem bestaande uit vliegtuigjes en metrobuizen kriskras tussen de wolken. En inThe Fountainhead(1949), King Vidors film gebaseerd op Ayn Rands gelijknamige roman over architect Howard Roark, de individualist die strijdt voor modernisme in de architectuur en tegen de tirannie van het classicisme en de macht van de massa.
Dan hebben we ook nog Donald Trump - in de gedaante van de populist Clodio die de boel wil opblazen met kreten als 'We pakken ons land terug' en 'Ontketen demob'.Het heeft geen zin om te denken, maar dat wilde toch juist Catilina in het oude Rome? Of: hoe kan Catilina zoals Roark zijn als Roark zwakkeren in de samenleving verafschuwt? Broos is dit wilde verhaal dat Coppola inMegalopolisvertelt. Alles kan elke minuut in zijn gezicht ontploffen. Maar Coppola is de meester, inmiddels 85 jaar oud, dieApocalypse NowenThe Godfathermaakte.
Megalopolis is, zoals dat heet,eenbox-office disaster.De wereld stort in, te oordelen naar krantenkoppen als 'De era van de flop keert terug' inThe New York Times,die analyseert hoe een film met productiekosten van 133 miljoen euro tijdens het cruciale openingsweekend slechts 3,8 miljoen dollar oplevert. De krant concludeert dat dit een typisch gevalletjeauteurist flopbetreft en citeert filmwetenschapper Maya Montañez Smukler van de Universiteit van Californië: 'Je hebt of de epische prestatie van een film die universeel geliefd is, of iets wat draait om ego en wat dientengevolge schandaleus is. Dat laatste betreft het perverse, plezierige schouwspel van hoe iemand op enorme schaal faalt.'
Dit fenomeen komt in de filmgeschiedenis vaker voor, bijvoorbeeld in het geval van Michael Cimino'sHeaven's Gate,een peperdure western die in de jaren zeventig geen publiek vond, maar inmiddels wel geldt als meesterwerk. Net als Coppola staat Cimino bekend als een cineast met zo'n unieke visie dat hij alle elementen van de filmproductie in eigen beheer houdt. Zie vervolgens Smuklers koppeling tussen 'ego' en 'flop': een regisseur die zijn ziel en zaligheid in een film steekt, die praktisch de film wórdt, valt ten prooi aan rampspoed als het publiek niet aanhaakt.
Richard Brody, criticus vanThe New Yorkerdie zoals veel andere critici lovend schrijft overMegalopolis,legt de vinger op de zere plek. In deTimespleit hij ervoor de inmiddels reflexief gemaakte koppeling tussen box office en artistieke kwaliteit los te laten. Overigens, ook in Nederland is het leggen van de link tussen kwaliteit, productiekosten en bezoekersaantallen in talkshows en kwaliteitskranten schering en inslag. Brody zoekt de wortels van deze manier van denken in de 'puriteinse obsessie met moraliteit en publiekelijk falen'. Brody: 'Een regisseur breekt het morele contract als hij een uitermate bevredigende film maakt die consistent is met een persoonlijke visie, maar financieel niet presteert.'
De kassa doen rinkelen - dát is het contract, dat is succes. Zo weerspiegelt de receptie van de film de tijdgeest, die Coppola juist ter discussie stelt met de vraag of er ook een andere, betere manier is om een maatschappij in te richten. Het is een open vraag, waarmee we terug zijn bij het begin vanMegalopolisals Cesar Catilina hoog in die wolkenkrabber zelfmoord overweegt. En even later de stem van de historicus klinkt: 'Een rijk begint af te sterven wanneer zijn mensen er niet meer in geloven.'
Coppola bedacht Megalopolisal tijdens het draaien vanApocalypse Now,waarin een man, kolonel Kurtz (Marlon Brando), in de duistere ziel van de materialistische, kolonialistische westerse mens kijkt en huivert('the horror, the horror').Die film is gebaseerd op Joseph Conrads romanHeart of Darkness(1899), maar in die tijd las Coppola ook een ander boek waarin zijn Kurtz en die van Conrad moeiteloos zouden passen: William Bolitho'sTwelve Against the Gods(1929) over het avontuurlijke leven van beroemde figuren als Alexander de Grote, Casanova, Napoleon I en, kijk, Lucius Sergius Catilina. Over hem schrijft Bolitho: 'Het is heel goed mogelijk dat het avontuur van Catilina tot de toekomst behoort.'
Een vooruitziende blik was dat, want nu is Coppola inderdaad met Catilina aan de haal gegaan, heeft hij van hem een held gemaakt, met Cicero als 'Filistijn, bederver van het avontuur van een woeste bohemien' (Bolitho). Wat Coppola moet hebben aangesproken is Bolitho's definitie van 'avontuur'. In zijn voorwoord hekelt de auteur canonieke schrijvers als G.K. Chesterton en Rudyard Kipling. Die zijn allemaal te 'zacht', met hun verhalen over bloedvergieten waarin niemand ook maar een schrammetje oploopt. Het echte avonturieren, zegt Bolitho, is van een geheel andere orde. 'Het is een hard leven, zoals deze twaalf gevallen illustreren. Op het moment dat een van deze belhamels losgaat moet hij of zij het gevecht aangaan met de wereld zoals die is: wetten en moraliteiten; het gezin als microkosmos en zweepslag van de maatschappij; en machthebbers die de toegang tot de vrijheid bewaken.' Als de avonturier faalt in zijn strijd tegen deze dingen, aldus Bolitho, is hij simpelweg een crimineel.
Tussen de avonturiers van Bolitho, Cesar Catilina - met in zijn verlengde Rands eenzame held Roark - en Coppola zelf zit géén licht. Net als Roark wil Catilina de wereld beter maken met nieuw denken gesymboliseerd door die nieuwe bouwstof. Catilina heeft het magische materiaal waarmee onmogelijke gebouwen mogelijk worden zelf uitgevonden; Roark pleit er net zo voor dat vorm voortvloeit uit functie, dus hoe een gebouw eruitziet is het gevolg van het soort gebruikte materialen. Zo radicaal denken Cesar Catilina en Roark dat hun visie botst met de heersende moraliteit (succes gemeten in niets anders dan dollartekens). Dan volgt het adagium van Bolitho: de avonturiers Catilina en Roark falen - en worden gebrandmerkt als criminelen.
Dat merk draagt nu ook Coppola vanwegeMegalopolis. En, belangrijk, in zijn verlengde een trits cineasten die figureren als meesterwerk-makende avonturiers in de huidige era van de flop. Todd Phillips metJoker: Folie à Deux.Clint Eastwood metJuror #2.Ridley Scott metGladiator II.Voor deze makers geldt Het Contract: staat de wereld niet in de rij voor je 'grote film', dan is het géén meesterwerk en ben jij vogelvrij.
Het Contract. Gekmakend is dat. Onhoudbaar, toch zeker. Hoe kunnen we anders leven? Catilina wil het weten, Coppola wil het weten. Beiden denken aan Shakespeare's Prospero. Catilina spreekt de woorden van de magiër inThe Tempest: 'We are such stuff as dreams are made on.'Waarmee hij doelt op de vergankelijke aard van kunst en de werkelijkheid. Wat betekentMegalopolisdan nog? Niets. Het is maar een film. En alles. Wát een film is het! Een waar we nog lang over zullen praten, wat zoals Catilina zegt het begin is van een nieuw, zeg het maar fluisterend, avontuur.
Nu te zien in de bioscoop
Alles kan elke minuut in zijn gezicht ontploffen. Maar Coppola is de meester
Lionsgate | Giancarlo Esposito als Mayor Cicero