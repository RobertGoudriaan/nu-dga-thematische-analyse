Luister naar Kafka

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
13 juni 2024
Jan Postma pleit ervoor Kafka's werk te ontdoen van de alle existentialistische, theologische, psychoanalytische, receptieesthetische en systeem-kritische interpretaties: 'Hou je bek en lees gewoon'(De Groene,23 mei). Ik ben het volstrekt niet met hem eens. De oproep zou moeten luiden: 'Hou je bek niet maar lees gewoon hardop.' Of, en daar kan ik ook mee leven: 'Hou je bek en luister.' Het heeft mijns inziens een reden dat Kafka's romans bij leven nooit afkwamen. Kafka was een schrijver van de korte adem (pijnlijk ironisch voor een tuberculosepatiënt, sorry), die schreef voor de voordracht. Veel van zijn stijlkenmerken zag ik terug bij dichters als Ingmar Heytze, Alexis de Roode, Serge van Duijnhoven, Hagar Peeters en vele andere 'podiumdichters' die optraden bij Het Poëziecircus, dat ik van 2000 tot 2013 als artistiek directeur leidde. Zijn werk is tot ons gekomen op bijbelpapier, in piepkleine lettertjes die je met een vergrootglas moest lezen, en veel punten en komma's die het op papier goed doen, maar niet lekker in het gehoor liggen. Het was Kafka's goede vriend Max Brod die ervoor zorgde dat Kafka als voordrachtsschrijver in de vergetelheid raakte.
Kafka las graag en bijzonder goed voor. Zijn korte teksten zijn melodieus en ritmisch. Germanist Malcolm Pasley concludeerde na manuscriptonderzoek: 'Zijn manuscripten hebben bijna het karakter van een partituur.' Luister maar eens naarVor dem Gesetz(ja, in het Duits!), bijvoorbeeld in de voordracht van Regener. Bij leven verschenen zijn teksten in een bijzonder groot lettertype.
Daar stond Kafka op, schreef hij zijn uitgever Kurt Wolﬀ. Wolﬀ regelde ook een voordrachtskunstenaar, Ludwig Hardt, die tussen 1921 en 1923 met Kafka's verhalen langs de theaters trok. Kafka kon toen zelf niet meer optreden, vanwege zijn aangetaste longen. Als je Kafka's teksten woord voor woord interpreteert, zul je vastlopen in het woordweb dat hij spint. En daarmee blokkeer je de toegang tot het intuïtieve begrijpen van een tekst. Kafka zelf was bewust bezig met die blokkade die de ratio kan opwerpen en pleitte voor 'gevoelsmatig begrijpen'. Dat blijkt uit een inleidende lezing die hij hield bij de voordracht van zijn vriend Yitzak Löwy, die Jiddische teksten voordroeg. Geenclose readingdus, maar meebewegen met de tekst. Luisteren dus.
GINA VAN DEN BERG,
Utrecht