Koorddanser

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
18 januari 2024
TELEVISIE Berichten voor Zara
Zomer 1997 filmde regisseur Jean-Jacques Zilbermann zijn moeder en twee hartsvriendinnen op een Frans strand. Ze praatten over AuschwitzBirkenau en vergeleken de nummers op hun arm. Later maakte hij zijn speelfilm√Ä la vieover hen. Ze hadden de Dodenmars overleefd maar elkaar uit het oog verloren. Jaarlijks had moeder een zoekadvertentie in een Jiddisch blad gezet. Toen de Nederlandse Annetje Fels die eindelijk onder ogen kreeg reisde ze af naar Parijs, ze nam haar zoontje mee. Kleine Hans was getuige van de hartverscheurende hereniging.
Decennia later bezoekt Hans Fels (1948), zelf dan ook filmer met een rijk documentair oeuvre, Zilbermann en die stelt, ondanks het strandgesprek dat hij nooit meer bekeek: 'We stelden de vragen, maar wilden het antwoord niet horen. Nu is het te laat.' Dat laatste lijkt me, los van de gruwel waar hij naar verwijst, universeel. Hans Fels zal het herkennen, maar mag 't ook ontkennen. Niet alleen interviewde hij tijdig zijn eigen moeder (indrukwekkend), hij wil nu hij nog leeft zijn jongste dochter, Zara (2012), antwoorden geven op vragen die vroeg of laat komen.
In de documentaireBerichten voor Zarabiedt hij haar (en ons) een familiegeschiedenis inclusief autobiografie. Als een koorddanser manoeuvrerend tussen optimisme als morele plicht en de deels bittere geschiedenis - die van de holocaust, maar ook van latere wreedheden die hij zelf vastlegde (ik hoop dat Zara niet zijn opnamen van een stervend Afghaans kind zag - beelden die hem pas later slapeloosheid bezorgden). Samen kijken ze naar archiefbeeld van een goederentrein, waarin een bejaard stel, op de grond tegen een wand zittend. Hans wil dat nog niet toelichten, maar Zara zegt dat ze weet dat die trein naar Auschwitz gaat. 'Met geschiedenis zijn we bij Anne Frank.' Tja, natuurlijk.
Bij een shot op afstand zie je een jonge vrouw uit een wagonopening naar buiten kijken. Zara: 'Jij denkt dat dat oma Annetje is.' Zou kunnen. In elk geval vertelt die hoe ze de Duitsers toen zag en dacht/wist: 'Lekker, jullie verliezen dit toch en ik ben blij dat ik mijn deel daaraan geleverd heb.' Als lid van een antifascistische leefgemeenschap, van zionist communist geworden. Net als Hans' vader Cornelius (zwaar beschadigd door kampgeschiedenis) en huisvriend Jan (beiden braken met de cpn): 'Ik had twee vaders.'
Het is een aangrijpende film, zo vol wendingen dat er hier geen recht aan wordt gedaan. Ook bijzonder omdat Fels met Zara praat aan de hand van zelfgemaakte tekeningen. Over een gedecimeerde familie. Wat geef je wel, wat niet door aan je kind? Hoe betrouwbaar is het geheugen? Hans was als kind bang dat we ons leven in een kastlade moeten doorbrengen. Cornelius leerde dat de wereld groot was en dat Hans mocht gaan waar hij wilde: 'Ik zal je helpen.' Maar Cornelius overleed vroeg. Nu tekent Hans een vrije wereldbol voor Zara's toekomst. 'Maar je moet er wel bij blijven, papa.'
Walter van der Kooi
Hans Fels,Berichten voor Zara,EO 2Doc, donderdag 18 januari, NPO 2, 22.20 uur
EO / Pieter van Huystee Film | Hans Fels met dochter Zara in zijn documentaire Berichten aan Zara