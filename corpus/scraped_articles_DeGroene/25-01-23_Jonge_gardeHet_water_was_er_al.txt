Jonge garde Het water was er al

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
23 januari 2025
Het is niet per se aangenaam in de wereld van Femke Herregraven, nu met een solotentoonstelling in het Delftse Radius. We zien de omgeving van nu in de verre toekomst.
Witte steenkool was het synoniem voor waterkrachtcentrales in de aardrijkskundeles. Het moet een term zijn die aardrijkskundeleraren bedachten vanuit hun idee dat leerlingen de wereld vanuit een economisch perspectief moesten bekijken. Steenkool is immers pas door de mens aangewezen als energiebron, water was er al. Volgens Genesis was er zelfs al water op aarde voordat God op de eerste dag licht schiep.
De kunst van Femke Herregraven (1982) gaat over de relatie tussen economische rekenmodellen en de natuur en de menselijke inmenging daarin. Ze maakte in 2019 voor de Prix de Rome bijvoorbeeld een installatie over verzekeringsmaatschappijen die speculeren op natuurrampen, zogehetencatbonds ('catastrophe bonds')waarbij opviel dat rampen in de rijke landen veel meer waard waren dan die in arme landen. Ze liet daarbij de Welshe auteur Elaine Morgan tot leven komen in geluid. Morgan had in haar boekThe Descent of Womanin 1972 de zogeheten wateraaphypothese verwoord. Die gaat ervan uit dat de voorloper van de mens eerst deels in het water leefde, en dat we daardoor, in tegenstelling tot andere zoogdieren, onder andere stembanden hebben waarmee we kunnen zingen. Herregraven liet Morgan in haar tentoonstelling zingen en murmelen, en maakte een uitvergroting van het menselijk strottenhoofd in witte kunststof.
Radius, centrum voor hedendaagse kunst en ecologie in Delft, is gevestigd in een voormalig pomphuis en ondergronds waterreservoir. Alleen daarom is het al een heel geschikte ruimte voor de kunst van Herregraven. Voor haar solotentoonstellingDialectheeft ze in Radius twee oudere werken gecombineerd met een uiterst actuele en aan deze locatie verbonden installatie. Bij binnenkomst in de ondergrondse buitenste ring van de tentoonstellingsruimte zie je acht witte strottenhoofden, elk van zeker een meter lengte, op de grond liggen. Het werk uit 2021 heetTwenty Birds Inside Her Chesten het is gebaseerd op de geluiden die dehaenyeo,vrijduiksters van het Zuid-Koreaanse eiland Jeju laten horen als ze weer boven water komen nadat ze zonder zuurstofflessen duiken naar zeewier.
In Delft liggen de sculpturen in de schemerdonkere gang op de grond, soms voorzien van een pijl die hen wijst naar een licht- en luchtgat in het plafond. Als bezoeker voel je met ze mee, deze zuchtende en fluitende structuren zijn volgens Herregraven de belichaming van de Elaine's stem die onder water ontstond.
Verderop is de videoThe Murmur of the Dyinguit 2023 te zien, een film waarin via een koptelefoon Elaine opnieuw aan het woord is. De AI waarmee de stem wordt aangestuurd, doet het tegengestelde van wat de meeste spraak-AI doet. In plaats van het concentreren op de woorden en zinnen, neemt Elaine juist de ruis, het zuchten en andere achtergrondgeluiden mee. Ook de beelden in de video gaan over het trainen van machines, in dit geval in de medische wereld. Afbeeldingen die gebruikt worden om een medische AI te trainen, scans en digitale beelden van ziekteverschijnselen, wisselt Herregraven af met filmopnames van zwarte katten. Die zijn blijkbaar net als de computertechnologie in staat stervende cellen te ruiken en aan te wijzen.
Het is schemerdonker en niet per se aangenaam in de wereld van Herregraven. Het grote nieuwe kunstwerk, dat net als de tentoonstellingDialectheet, brengt daar geen verandering in, wel opent het een nieuw perspectief. In het centrale punt in het ronde gebouw staan twee grote videomuren rug aan rug. Ze tonen de cirkelvormige ruimte van Radius, maar dan in een verre toekomst. Dankzij een computerprogramma waarin eendigital twinvan Radius is gemaakt, een driedimensionaal model, en talloze sensoren binnen en boven op de ruimte, beleeft de bezoeker de omgeving nu in een verre toekomst.
Radius staat weer onder water, dieren en planten nemen de controle over van de halfvergane kunstwerken en architectuur. Vissen, vogels en insecten leven paradijselijk samen. Herregraven geeft de indruk dat die rampen zich al hebben voltrokken. Het nieuws dat het toenemende gebruik van AI een enorme aanspraak doet op onze beperkte watervoorraden maakt de cirkel helemaal rond.
Femke Herregraven: Dialectis tot 23 februari te zien in Radius in Delft
Dieren en planten nemen de controle over van de halfvergane kunstwerken en architectuur
Gunnar Meier / Radius CCA | Femke Herregraven, Dialect, 2024