Van de partij

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
7 december 2023
TELEVISIE Kiespijn
'Opa Bur leeft voortaan onder de grond', stond er in de advertentie. In de geest van de overleden Burny Bos. Die als auteur, programmamaker, beleidsmaker en zelfstandig producent zowel kinderradio (zoals deKo de Boswachtershow),-televisie(Dag juf, tot morgen; Theo en Thea)als -cinema(Abeltje)tot grote hoogte bracht. Veel bereikte alle leeftijden (speelfilmJa zuster, nee zuster),of was niet voor jeugd bedoeld, zoalsAnnie M.G. datVolkskrantstop-tien van beste dramaseries haalde (regie: Dana Nechushtan; script Mieke de Jong en Tamara Bos, zijn onvolprezen dochter). Bos' werk leeft ook bovengronds voort, in hoofd en hart van inmiddels volwassen kinderen, die meestal geen idee hebben wie hij was. Grote dank aan hem.
Terwijl, oneerbiedige overgang, deze rubriek al over rouwverwerking moest gaan - in satirische programma's, vanwege de verkiezingsuitslag. Niels van der Laan en Jeroen Woe maakten inEven tot hierhet lovende juryrapport voor hun Ere Zilveren Nipkowschijf alleen al waar door pakjes in Wilders' metaforische ijskast te stoppen, gevuld met wat van zijn partijprogramma en beleidsdoelen tijdelijk (?) geparkeerd moest, omdat het in strijd is met wet, grondwet, internationaal verdrag, van Europa tot de universele mensenrechtenverklaring. Er bleef nauwelijks iets over wat niet gekoeld hoefde. Dit alles ruim voor Omtzigts eis tot concretisering van dat ijskastbeeld. Simpel maar verhelderend én geestig. Even raak was een pijnlijke parafrase vanVI Inside,dat schaterend alles van waarde nog weerlozer maakt en waar persoonsvernietiging en ontmenselijking handelsmerk zijn. Alleen... de ontelbaren die Gijpie en Derksen adoreren zijn ongevoelig voor de bewijskracht vanEven tot hier,als ze daar al naar kijken.
Trouwens, hoelang kan kwaliteitssatire nog gemaakt worden als Wilders' plannen met de npo doorgang vinden? Neem spelprogrammaKiespijnvan Diederik Ebbinge, ten vierden male gemaakt rond verkiezingen. Wilt u Bas Heijne de polonaise zien lopen met Hanneke Groenteman (leider van team 'links'), Rutger Castricum (leider team 'rechts') en oud-PVV-kamerlid Hero Brinkman, ga dan naar de voorlopig (?) laatste uitzending. Waarin Ebbinge meteen alKiespijnaanbiedt aan commerciële gegadigden. Lachen, maar in de voorlaatste aflevering, toen de peilingen Wilders' succes begonnen te voorzien, leken grappen over npo-opheffing al niet meer zo leuk, meende ik ook aan Ebbinge af te lezen.
Opvallend genoeg had Castricum zich in eerdere afleveringen gedistantieerd van zijn rechtse assistenten Jules Paradijs en Fred Teeven, vanwege vergaande botheid. En had hij Timmermans geprezen. Waarom liep Heijne mee? Omdat hij, gevraagd naar zijn gevoelens over de uitslag, 'strijdbaar' antwoordde - wat ik in die eerste dagen zelf te weinig voelde: 'Je moet dat nuchter zien. Daarbij: rechts maakt altijd weer ruzie, afscheiding. Dat komt wel goed.' Ook hekelde hij houding en twittergedrag van Ebbinge die weerzin en wanhoop niet onder controle hield. Relativeren en moedig voorwaarts lijkt Heijne's leus. Ik word toch maar weer lid van een partij.
Niels van der Laan, Jeroen Woe,Even tot hier,BNNVARA, zaterdags, NPO 1, 21.25 uur. Diederik Ebbinge e.v.a.,Kiespijn,NTR, NPO Start