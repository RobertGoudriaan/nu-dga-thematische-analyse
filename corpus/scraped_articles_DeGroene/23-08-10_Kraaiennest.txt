Kraaiennest

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
10 augustus 2023
JAZZ Phantom Wizard
Desteelpan,ook welsteeldrum,is een wat onooglijk instrument: een soort grote stalen bak op hoekige ijzeren poten, met een vrolijk Caribisch geluid. De zandlopervormige trommels komen uit Trinidad en Tobago en werden vroeger gebruikt om boodschappen op afstand over te brengen in een soort trommeltaal. Het ritme en de toonhoogte kunnen bijvoorbeeld de locatie, het tijdstip en het type dans aangeven tijdens een aanstaande ceremonie. Bekende 'pannisten' zijn Othello Molineaux en Lennox 'Boogsie' Sharpe.
Toen de 24-jarige Isha Forster er recent in een Haarlemse studio eentje tegenkwam had hij geen idee hoe hij erop moest spelen, maar voelde hij zich er meteen toe aangetrokken. Een halve dag had hij nodig om het onder de knie te krijgen. En dat geldt eigenlijk voor praktisch alles waar Forster mee in aanraking komt. Geef hem wat alleen-tijd met een instrument en hij weet er iets uit te toveren. Zet hem in een kamer vol obscure instrumenten en hij bespeelt ze allemaal met dezelfde overgave.
Onder het alias Phantom Wizard brengt de Amsterdammer - grote bos zwarte krullen, even grote donkere baard - al een aantal jaren muziek op het snijvlak van avant-garde jazz, ambient, folk en elektronica. En nu is er zijn nieuwe werk,Resurrection,dat is doordrenkt met duistere ondertonen en intrigerende texturen die onderdompelen in zijn sonische wereld. Bij live optredens daagt Phantom Wizard zichzelf uit door verschillende instrumenten mee te nemen die in eerste instantie niet per se een gelukkig huwelijk vormen. De steelpan dus, maar ook bijvoorbeeld een Indiaseshruti box,verschillende blokfluiten en klarinetten, synthesizers en cassettedecks. Zo combineert hij het oude met het futuristische, zoals artiesten als Alice Coltrane en Chick Corea dat deden in de jaren zestig en zeventig.
Resurrectionis opgeknipt in vier delen, maar zou evengoed een lange meeslepende improvisatie kunnen zijn - alles werd gemaakt in Forsters thuisstudio in Gein, een deel van Amsterdam-Zuidoost. Twee nummers op de plaat hebben de ingewikkelde titelsDreams of Goddesses (Kraaiennest I)enVisions of the Fourth Dimension (Kraaiennest II).'Waarom die tunes zo heten? Ik had een droom over de wijk Kraaiennest', zegt hij. 'In deze buurt heb ik veel meegemaakt op het gebied van muziek, familie en spiritualiteit. Toen ik wakker werd ging ik naast de piano zitten en heb ik dit geschreven. Experimenteren is heel belangrijk, omdat je zo kunt uiten hoe je je voelt en gedachtes kunt omzetten naar iets wat anderen kunnen beleven. Het resultaat is een verhaal van symbolische dood, gevolgd door een verlangen om de ziel te bevrijden.'
Het is moeilijk om de jonge Forster in een muzikaal hokje te plaatsen, en dat is ook waar zijn kracht ligt. Opvallend aanResurrectionis de verfijnde productie. Elke noot, elke nuance en elk instrument is duidelijk te horen en perfect in balans. De muziek van Phantom Wizard is een sonificatie van het gevoel dat er meer is dan we kunnen meten en classificeren.
Daan Stoop
Phantom Wizard -Resurrection