Laatste Woorden

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
13 februari 2025
In memoriam Breyten Breytenbach
'Ek sal sterf en na my vader gaan, Wellington toe met lang bene,' schreef jeop een rondreis door het paradijsvan de apartheid, van de baobab en vijgenbomen, vlakten en gebergten; paradijs van zon en wijn en oude vrienden pratend in beschutte tuinen. Ah, die weidsheid van twee oceanen en verlaten kusten, en landinwaarts - schaars bewoond - dat domein vanluipaarden, hyena's, wildebeeste in verzengende woestijnen.
De tijd nu meer dan vijftig jaar geleden: guavebomen stonden 'swaar in drag' en jouw brief aan 'slagter' Vorster in het lyrisch-felleSkrytwas reeds gedrukt en uitgebracht, maar mocht toch niet verschijnen.
Goede vriend, waar bestu bleven?Nog jong kon jij de dood al niet meer scheiden van het leven, zag je schoonheid naast verrotting en verval, ervoer je liefde - aards en ongebreideld - naast vergramdheid en geweld.Kleurrijke en ongekamde beelden vloeiden uit je pen, je tekende een ﬂonkerende taal, schiep nieuwe woorden die zich lichtend als een sterrenvuur boven nachtelijk Afrika ontlaadden en verspreidden.
De god die zich een vader waande snoerde jij de mond. Je had hem nooit gekend, schreef je, al dreef hij wel een logement dat tallozenaprès la morteen toevlucht en gastvrijheid bood.
Hoe vriendschap plots tot vriendschap in de geest versmalde toen de mannenbroeders van de macht, bijbelvast, 'de kracht van wie afvallig rebelleerde' wilden breken en jij jaren, onbereikbaar, mocht logeren in de tronk.
Je schreef en praatte, naar het scheen, met groot gemak. Hoe je, weer op vrije voeten, voor de vuist weg een publiek toesprak en je boeiend, soms onstuitbaar je gedachten onder woorden bracht. Overal aangeklampt door velen zag ik dat je iedereen, hoe kort ook, warme aandacht schonk. En als het je te veel werd, kon je voor een uur of wat onopgemerkt verdwijnen om de ruimte en het ritme van je eigen leven te hervinden.
Intieme liefde - openlijk beleden - werd door jou uitbundig, soms naïef, in zinnelijk tantrische bewoordingen bezongen. Hoe de geliefde 'in die wegkruip van my arm' schuilt, hoe 'my tong muisvoëlt in die vrug van jou mond' of 'die geheime soetweetplekke van jou vrouwees' weet te vinden.
Je was ook dichter van de dageraad, het 'daglumier' dat als ontluikend ochtendlicht, ja sluimerlicht voor het ontwaken wordt omschreven en bij jou 'ontslapen' heet.
O rijkdom van citeerbare en rake beelden, zinnen!
Maar steeds was de dood in wat je schreef of schilderde aanwezig: luchthartig of vol ernst, vanaf het eerste uur was jij de 'wurmtaal' sprekende poëet die de dood van binnenuit benaderde. Sterven was de enige manier'om met doodgaan op te houden', noteerde je inKouevuur. 'Iedereen kry sy gat vol aarde,' omdat de aarde aan de mens is vastgegroeid.
Je schiep zoiets als auto-funeraire poëzie, waarin de dood zelfs werd verweten dat ze je 'verloochend' had en als 'jij hoer!' door jou werd weggezet.
Een trekboer taai als jij zou de negentig wel halen, dacht ik, maar jij woordvogel, die zich ook Panus, B.B. Lazarus, Don Espejuelo, Buiteblaf en Woorddwaas (of nog anders) noemde, je bleek mij vóór te zijn en was toch onverhoeds gevlogen. Terwijl de uren slonken was de ongedanste dans al stil met trage passen aangevangen. De dansdiva des doods greep haar kans om jou 'met lang bene' mee te voeren, van Parijs naar Wellington en verder naar het Grote Niets.
In je werkplaats een verweesde schildering (onafgemaakt); laatste woorden, haperend aan elkaar geregen, hokten ongemakkelijk samen op een vel papier.
Ja, 'laat ons sterf, vergaan en vrolik wees, my vader het 'n groot bôrdienghuis.'
Ons lanct na di, soepele strijder, metgezel -
28.11-3.12.2024