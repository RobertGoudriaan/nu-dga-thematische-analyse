Danskoorts Kroniek van kunst&cultuur

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
2 juni 2022
POPMUZIEK Florence + The Machine
Er bestaan verschillende termen voor. Sint-jansziekte is er een. De mooiste is danszucht, de allermooiste danswoede. De ziekelijke drang om te dansen. Vergiftiging, religieuze waanbeelden; wat de oorzaak ook was, het bestond van de veertiende tot in de zeventiende eeuw in Europa.
De term die Florence Welch van Florence + The Machine ervoor gebruikt isChoreomania,de titel van het derde nummer van hun nieuwe albumDance Fever. Ja, danskoorts: het thema komt geregeld terug op het album, en blijkt een prachtige metafoor voor een podiumleven dat twee jaar gedwongen stilstond, en de mentale tol daarvan.
Florence opent vrij klein, althans muzikaal en vocaal, want de openingsregels vatten haar persoonlijke dilemma's van de afgelopen tijd krachtig samen:'We argue in the kitchen about whether to have children/ About the world ending and the scale of my ambition/ And how much is art really worth/ The very thing you're best at is the thing that hurts the most/ But you need your rotten heart, your dazzling pain like diamond rings/ You need to go to war to find material to sing/ I am no mother, I am no bride, I am king.'
Zo. Het album is nog geen halve minuut onderweg en Florence Welch heeft de toestand van de wereld, de kunsten en zichzelf al behandeld en met elkaar verbonden. Het nummer groeit al snel uit de epische proporties waar Florence nu eenmaal in glorieert met die orkaan van een stem.
Al sinds hun debuutalbumLungsin 2009 is Florence + The Machine moeilijk te vatten in genre-afbakeningen: te bombastisch voor indie, te veel gothic invloeden voor pop, te veel dance en disco voor rock, te veel galm voor een singer-songwriter, te veel barok voor soul. OokDance Feverschiet vele kanten op. Ze zijn na het openingsvierluik niet allemaal even spannend:My Loveontaardt in een weinig opvallende discokraker, al zijn de openingsregels ook hier weer even een fraaie neerslag van twee coronajaren:'I was always able to write my way out/ The song always made sense to me/ Now I find that when I look down/ Every page is empty/ There is nothing to describe.'
Het slotakkoord is het hoogtepunt:Morning Elvisis een majestueuze ballad, waarin opnieuw blijkt dat Elvis in goede handen een van de meest geschikte metaforen is voor de vergankelijkheid van roem en het leven en de mythe van rock 'n roll. Dekinguit het openingsnummer komt terug, maar nu is het die andere, Elvis zelf. Florence bezingt hoe ze naar Memphis ging, maar het nooit tot Graceland schopte, omdat ze daar te dronken voor was.'But I think the king woulda understood.'
Leon Verdonschot
Florence + The Machine,Dance Fever
Autumn De Wilde | Florence + The Machine, Dance Fever