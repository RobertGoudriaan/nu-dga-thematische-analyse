Goed gedaan, Lucy!

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
27 oktober 2022
Lucy Barton was een personagezoals dat nog niet bestond. Ze dook op inIk heet Lucy Barton,uit 2016, een roman die heel stilletjes, heel bescheiden een beitel in je hart sloeg. Het is het verhaal van Lucy, een schrijfster, die in een ziekenhuisbed ligt en in die week gezelschap wordt gehouden door haar moeder.
Lucy groeide op in extreme armoede in een arbeidersdorpje in Maine, waarbij die armoede, samengebald, zich uitte in alcoholisme, frustratie, sadisme en geweld bij haar ouders. Zoals ze het beschreef vulde die armoede het hele leven, tot er geen ruimte meer was voor liefde, empathie, voor elkaar iets gunnen. Dat Lucy het goed deed op school was vooral iets voor haar moeder om boos op te zijn. Steeds hing dat verwijt in de lucht: je denkt zeker dat je beter bent dan wij?
Dat haar moeder naast haar zit is dus een onwaarschijnlijkheid. Ze hebben geen grote gesprekken, geen verontschuldigingen. Ze zit er gewoon en dat is genoeg. Lucy denkt aan de schrijflerares die haar ooit voorhield dat ze moest schrijven 'met een open hart' en dat was precies watIk heet Lucy Bartonzo bijzonder maakte. Het boek zit vol herhalingen, dwanggedachten, oprispingen en uitroeptekens, alsof je Lucy compleet ongefilterd tot je krijgt.
Deels baseerde Elizabeth Strout (1956) Lucy op haar eigen jeugd. In de media wordt ze benaderd als een soort Amerikaanse Didier Eribon, of Ã‰douard Louis. Nu heeft Strout niets wetenschappelijks sociologisch zoals zij, maar ze excelleert in klassenbewustzijn, in een alerte radar voor kleine opmerkingen die sociale status of privilege verraden. Zoals Strout het beschrijft blijft Lucy altijd arm, hoe rijk en succesvol als schrijfster ze inmiddels ook is (net als Strout: ze won met haar inmiddels verfilmde romanOlive Kitteridge(2008) de Pulitzer en verkocht meer dan een miljoen exemplaren).
Strout blijft terugkeren naar Lucy. Eerst inNiets is onmogelijk(2017), de verhalenbundel over het dorpje waar Lucy opgroeide. Daarna inHet verhaal van William(2019) - pas geselecteerd voor de shortlist van de Booker Prize - over een roadtrip met haar ex-echtgenoot, de vader van haar twee dochters. Ooit was hij een continu vreemdgaande wetenschapper, nu is hij op leeftijd en worstelt hij op zijn manier met zingeving en zijn afkomst.Het verhaal van Williamwas kalm, lief, wijs, menselijk;Niets is onmogelijkbij vlagen bloedirritant. Alle personages uit het straatarme dorpje in Maine hadden Lucy's memoir gelezen (die in samenvatting precies klonk alsIk heet Lucy Barton).Bijna allemaal waren ze erdoor geraakt, ontroerd, had het hun blik op zichzelf en op de mensen om hen heen veranderd. Dat voelde raar om te lezen, zelf-feliciterend eigenlijk. Alsof Strout zichzelf, bij monde van de personages die ze zelf verzon, complimentjes gaf. Goed gedaan, Lucy! zeggen de personages op de pagina. Dankjewel! zegt Strout achter haar laptop.
Ook in haar nieuwste Lucy Barton-verschijning,Lucy aan zee,komt het weer voor. Lucy is door William New York uit gesleurd, weg van de kersverse pandemie. Hij heeft een huis gehuurd aan zee. Meteen komt er een nieuwe buurman op haar af. Bob. Hij wil even laten weten dat hij zo van haar boek heeft genoten. Mensen denken dat het over moeders en dochters gaat, zegt hij, maar ik weet dat het over armoede gaat. Dankjewel, zegt Bob. Nee, jij bedankt, zegt Lucy.
Jaa-haaa. Gefeliciteerd.
Lucy aan zeeis, als ik eerlijk ben, precies de corona-roman waar ik al twee jaar geleden bang voor was dat mensen hem zouden gaan schrijven. Personages zitten thuis, bellen met vrienden, kijken tv, maken zich zorgen. In het geval van Lucy wel heel veel zorgen, want ze schrijft soms over corona alsof een zombie-apocalyps is uitgebroken. Haar ene dochter belandt in een huwelijkscrisis, de andere heeft een man met astma. Bij vlagen voelt het boek niet alsof Strout het schreef omdat ze iets te melden had over de pandemie, maar gewoon, omdat ze niets anders te doen had. Op tv ziet Lucy Black Lives Matter en leeft mee met de demonstranten; van de Capitool-bestorming gruwt ze. Strout schrijft er kort over, wat jammer is, want met haar achtergrond verkeert ze toch in een unieke positie iets over de witte woede van de arbeidersklasse te schrijven.
Toch zijn Strouts charmes daar. Lucy zit thuis, schrijft, heeft het koud, kibbelt met William. Hij kookt, wil vervolgens complimentjes voor de maaltijd, en als Lucy hem dan de hemel in prijst, blijft hij vragen 'Vond je het geslaagd?' (en heeft er vervolgens geen oog voor dat zij de hele keuken moet opruimen). Het irriteert haar wild en dat is fijn, want Lucy is op haar best als ze haar irritaties, en haar liefde, de vrije loop laat - dat is dat schrijven 'met een open hart'. En zo komt het dat zelfs zonder stuwend plot, of iets origineels te melden over de verschillende crises,Lucy aan zeeeen diepmenselijke ondertoon heeft. Haar gesprekken met haar dochters zijn gaandeweg gek ontroerend. Lucy zit thuis, wil helpen, maar kan niets doen.Lucy aan zeeis zo een zachte studie in decondition quarantaine.
Dit is de corona-roman waar ik bang voor was
ELIZABETH STROUT Lucy aan zee Vertaald door Madelon Janse. Atlas Contact, 249 blz. Greta Rybus / Guardian / Eyevine / ANP | Elizabeth Strout blijft terugkeren naar haar personage Lucy