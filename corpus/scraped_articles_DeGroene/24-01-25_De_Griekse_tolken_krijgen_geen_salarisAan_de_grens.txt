De Griekse tolken krijgen geen salaris Aan de grens

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
25 januari 2024
'We zijn eraan gewend dat we altijd veel te laat worden betaald, maar deze keer slaat alles.' Lora Pappa is oprichter en directeur van de Griekse ngo METAdrasi, een organisatie die alleenstaande minderjarige vluchtelingen begeleidt en de tolken levert voor tienduizenden vluchtelingen in de asielprocedure.
De Europese subsidie gaat via het Griekse ministerie van Asiel en Migratie en daar loopt het spaak: het geld komt niet door. Pappa trok in oktober al aan de bel, in de hoop dat de 350 tolken die samen 43 talen spreken, na maanden zonder salaris te hebben gewerkt, nog vóór de feestdagen betaald zouden worden.
De tolken moeten vaak van heinde en verre komen om in rechtszaken vluchtelingen bij te staan die verzeild zijn geraakt in stroperige, eindeloos lange Griekse asielprocedures. Of ze vertalen via een beeldscherm verhoren die plaatsvinden in een van de talloze kampen op de eilanden of ver weg op het platteland
Een tolk is een van de weinige essentiële dienstverleningen voor vluchtelingen die in Griekenland nog bestaan. Betaalde rechtsbijstand is al jaren geleden afgeschaft. Dat moeten advocaten doen die voor ngo's werken. Gezondheidszorg, verblijf in een woning of kamp en zelfs voedsel is sinds eind december 2022 geen recht meer voor vluchtelingen die twee keer zijn afgewezen. Meer dan zesduizend vluchtelingen lijden daardoor structureel honger.
De betalingsproblemen bij METAdrasi begonnen toen de 'anti-vluchtelingpremier' Kyriakos Mitsotakis de verkiezingen won in 2019. 'Maar het is de eerste keer dat onze medewerkers al acht maanden lang niet worden betaald', zegt Pappa. Terwijl het om geld gaat dat allang is goedgekeurd door de Europese Commissie en al is overgeheveld naar het Griekse ministerie van Financiën. 'Het is nu eind januari, en het gaat staat nog steeds niet op onze rekening', verzucht Pappa. 'Dat zal leiden tot het gedwongen vertrek van talloze tolken.'
Het niet verlenen van cruciale diensten waar burgers, ook vluchtelingen, recht op hebben, is een van de vele manieren waarop de huidige Griekse regering de regels van de rechtsstaat schendt. Deze maand staat Griekenland dan ook, net als ooit Hongarije, in Straatsburg voor de Europese Rechtbank: wegens grove schending van EU-rechtsstaat-regels.
Het totaal aantal in 2024 getelde doden en vermisten aan de Europese Buitengrenzen, volgens het Missing Migrants Project (IOM): 25