Wegpoetsen

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
24 augustus 2023
De herinnering is bijna altijd bedrieglijk:mijn herinnering vertelt me dat de taalstrijd die woedt over man en vrouw en onzijdige voornaamwoorden (hen, hun) en vooral ook over etniciteit en kleur (het nog veel ergere n-woord), over slaven en slaafgemaakten, pas een paar jaar echt in Nederland voelbaar is.
Maar Ewoud Sanders - geen familie - brengt in herinnering dat in 2001, dus 22 jaar geleden, de Stichting Eer en Herstel Betalingen Slachtoffers van Slavernij in Suriname eiste 'dat de woordennegerencreooluit de Dikke Van Dale worden geschrapt'. Gebeurde dat niet, dan zouden op 2 februari 2002 op de Dam vijftig Van Dales worden verbrand. Het was ook die dag dat Máxima en Willem-Alexander trouwden, dus publiciteit was verzekerd.
Epiloog: die trouwerij ging door, de Van Dales werden niet verbrand en het n-woord werd niet uit het woordenboek geschrapt. Wel staat er nu in mijn zestiende, geheel herziene druk uit 2022: 'Neger: veroud. zwarte Afrikaan (met kolonialisme geassocieerde en daarom door een groeiend aantal mensen als onwenselijk ervaren term).'
Er is iets met dat n-woord, realiseren steeds meer mensen zich, er steekt iets neerbuigends in, het werd vaak in één adem gebruikt met het woord 'slaaf' en 'slavenhandel' en inmiddels is de gevoelswaarde van het begrip zo veranderd dat de meeste Nederlanders het niet meer onbekommerd gebruiken. Het is smaadtaal geworden.
In Suriname valt het woord veelvuldiger. In het canonboekWij slaven van Surinamevan Anton de Kom uit 1934 komt het n-woord 'ruim honderdmaal' voor, becijferde Sanders, en de Verenigde Staten hebben zelfs een periode gekend waarin zwarte Amerikanen voor zichzelf trots de term'Negro'reserveerden (altijd met hoofdletter). Maar taal verandert, geschiedenissen worden herschreven en, zoals Sanders schrijft: 'Doel van dit boekje is om te laten zien hoezeer taal, racisme en discriminatie met elkaar verbonden zijn.' Daarin slaagt de auteur wonderwel.
Voorbeeld: jaren geleden werd me door een Surinaamse man verteld dat het werkwoord 'negeren', als in 'geen notie van nemen', rechtstreeks verband zou houden met het begrip 'neger'. Leek mij stug, kwestie van klemtoon. Maar Sanders schrijft: 'Er bestaan twee werkwoorden "negeren", een met de klemtoon op de eerste en een met de klemtoon op de tweede lettergreep.' In het eerste geval: 'Wie iemand négert, mishandelt hem of haar.' En dan ligt de slavernij toch weer om de hoek, alsof het lot van de neger zou zijn om genégerd te worden. Sanders: 'Het werkwoord "négeren" voor "mishandelen (...)" is tot in de jaren tachtig van de twintigste eeuw te vinden in romans.' Ik geloof de historicus meteen, al had ik nog nooit van die eerste betekenis vernomen.
Sanders noemt ook 'de productiefste woordenboekenmaker uit het eerste kwart van de negentiende eeuw': Pieter Weiland (1754-1842). Hij maakte een fijnzinnig onderscheid tussen begrippen als 'moor, moriaan en neger', die wel als synoniemen werden gebruikt. Maar Weiland nuanceert: 'Men doelt bij het bezigen van dit woord (neger) hoofdzakelijk op de slavernij, tot welke zij, alsnog, in de volksplantingen gedoemd zijn, en men noemt neger, in het algemeen, zulken slaaf, ofschoon ook zijn kleur niet geheel zwart zij.' Het n-woord is het slavenwoord.
Wat nu? Al die dubieuze, historisch beladen woorden schrappen en verbannen? Ook uit oude, literaire werken? Alles vervangen door 'n-woord' of '*'? Sanders vindt het gevaar van dit soort schrappingen dat je de geschiedenis ermee wegpoetst, want 'racisme verdwijnt niet door woorden te schrappen. Je geeft er wel een wapen mee uit handen om racisme te bestrijden. Woorden zijn nu eenmaal sleutels tot het verleden.' Dat vind ik een concieze conclusie van dit precieze boekje, waarin alles toch nog weer erger blijkt dan je toch al dacht.
Geoffrey Clements / Corbis / VCG via Getty Images | Peter Paul Rubens, Hoofd van een neger, ca. 1620. Olie op paneel, 45,7 x 36,8 cm EWOUD SANDERS Het n-woord: De geschiedenis van een beladen begrip Prometheus, 190 blz.