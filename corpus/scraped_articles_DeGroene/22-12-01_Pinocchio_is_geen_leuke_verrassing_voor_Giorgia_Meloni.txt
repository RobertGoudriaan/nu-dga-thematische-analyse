Pinocchio is geen leuke verrassing voor Giorgia Meloni

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
1 december 2022
Rome- Giorgia Meloni kan hem nog niet hebben gezien, wantPinocchiovan regisseur Guillermo del Toro gaat pas vanaf 4 december in de Italiaanse bioscopen draaien, terwijl hij in Nederland al een week te zien is. Maar het gaat geen leuke verrassing worden voor de nieuwe post-fascistische premier om het ultieme Italiaanse verhaal van de levende houten pop Pinocchio op deze manier verfilmd te zien. Want de Mexicaanse regisseur Guillermo del Toro (tweevoudig Oscar-winnaar in 2018 voorThe Shape of Water)heeft de klassieker van Carlo Collodi uit 1883 verplaatst naar het Italië van de jaren dertig van de vorige eeuw, toen het fascisme zijn hoogtijdagen vierde.
Del Toro was altijd al van plan om zijn stop-motionpoppenanimatie vanPinocchiotijdens het fascistische regime te laten spelen, maar dat er nu werkelijk sinds een maand weer een post-fascistische Italiaanse regering aan de macht is, lijkt bijna ongelooflijk toeval. Of het gaat om dingen aanvoelen die in de lucht hangen, iets wat kan gebeuren bij artiesten van het kaliber van Del Toro. 'Want het zijn weer de tijden om ons af te vragen of we marionetten aan touwtjes willen zijn, of echte mensen', zei Del Toro in 2018, toen Netﬂix de rechten van zijn toen al tien jaar (!) durende peperdure stop-motionproductie overnam van Amazon.Pinocchiowas het verhaal dat Del Toro het allerliefst wilde maken om redenen die veel met zijn eigen Mexicaanse kindertijd te maken hebben, heeft hij altijd gezegd.
De strijd tussen blinde gehoorzaamheid en het leven op eigen kracht ontdekken - dat is waar het verhaal van de stoute marionet Pinocchio over gaat. En voor Del Toro wordt de blinde (en dus levensgevaarlijke) gehoorzaamheid door het fascisme vertegenwoordigd, daarover geen twijfel. De vondst om 'Mangiafuoco', de baas van het marionettentheatertje, eruit te laten zien als de gruwelijke Donald Sutherland uit Bertolucci'sNovecentois een dubbele knipoog voor de kenner van de Italiaanse cinema. Bertolucci's fascist Attila is de ultieme vertegenwoordiging van het Kwaad. Del Toro voert hem op als de walgelijke Sutherland met bontkraag die Pinocchio ontvoert en uitbuit, in katzwijm voor 'Il Dolce' die komt voorglijden in een enorme slee en eruitziet als een potsierlijke bulldog op korte pootjes. Nee,Pinocchiowordt geen leuke verrassing voor Giorgia Meloni.
Vanaf 9 december op Netﬂix