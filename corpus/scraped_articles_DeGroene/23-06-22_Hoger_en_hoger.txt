Hoger en hoger

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
22 juni 2023
FILM Phantom der Nacht
De Duitse regisseur Werner Herzog, van wie deze zomer een tentoonstelling en een retrospectief te zien zijn in Eye, schrijft in een essay: 'Wij mensen hebben door het sublieme toegang tot extatische ervaringen van de waarheid, waarmee we ons boven de natuur verheven.' Het stuk kun je lezen als een traktaat over de transcendentale filosofie, maar ook als artistiek statement waarvan de kern als een rode draad door Herzogs films heen loopt, temeer in mijn favoriet,Nosferatu: Phantom der Nachtuit 1979.
Herzog was altijd al een maniakale maker, obsessief op zoek naar het onbereikbare. Natuurlijk citeert hij dan de Verlichtingsfilosoof Immanuel Kant: 'De natuur is in ons esthetische oordeel subliem niet omdat zij angst inboezemt, maar omdat ze onze kracht oproept.' Het is deze kracht waar Herzog geïnteresseerd in is, onze capaciteit om - door de natuur en door kunst - een 'extatische waarheid' te bereiken of te kunnen inzien.
Neem de scène inNosferatuwaarin makelaar Jonathan Harker (Bruno Ganz) onderweg naar zijn klant de graaf in Transsylvanië een nacht in een hotel doorbrengt waar de plaatselijke bevolking hem waarschuwt dat hij regelrecht de verdoemenis in gaat. Dracula is namelijk vampier. Maar Jonathan móet verder. En dan zien we hem de volgende ochtend: Herzogs camera volgt hem van achteren terwijl hij richting de bergen loopt waarvan de toppen majestueus tot in de wolken reiken. De muziek is van het Duitse collectief Popol Vuh: ambient-zang vermengd met een synthesizer-compositie die een hypnotische sfeer creëert. Ook horen we delen uit Richard Wagners operaDas Rheingold.Hierover merkt Laurie Johnson inForgotten Dreams: Revisiting Romanticism in the Cinema of Werner Herzog(2020) treffend op: 'Een reis die niet zou mogen: een Duitser die oostwaarts trekt, richting het land van fantomen en geïnfecteerde ratten die het Westen komen overspoelen.' Inderdaad, Herzog legt bloot dat Jonathan geen andere keuze heeft dan hoger en hoger klimmen.
Zijn ontmoeting met Dracula is beeldschoon en compleet angstwekkend. Klaus Kinski speelt de rol conform Herzogs wens om het bronmateriaal - F.W. Murnau'sNosferatu(1922) - doelbewust tot leven te wekken. Zoals in die film, met Max Shreck in de titelrol, is Kinski's monster een vervreemdend, abject wezen: rat-achtige tanden en ogen, grote oren en een lijkbleke huid.
Die nacht gebeurt er iets tussen Jonathan en Dracula, maar wat precies is onduidelijk. Terug in Wismar (althans: Delft, waar de film gedraaid werd) raadt zijn geliefde Lucy (Isabelle Adjani) het meteen: 'Hij heeft je verpest.' Mooi woordspel: Lucy suggereert dat de graaf Jonathan heeft verkracht, en ze wijst vooruit op de komst van Dracula die met zich een pestepidemie zal meebrengen. Het eindigt met het beeld van een man in een lange, zwarte jas die onder een zwaarbewolkte hemel op een strand tegen de wind in loopt, richting het ondefinieerbare.
Gawie Keyser
Werner Herzog: The Ecstatic Truth,Eye, Amsterdam, t/m 1 oktober
Eye Filmmuseum | Nosferatu: Phantom der Nacht uit 1979 van Werner Herzog