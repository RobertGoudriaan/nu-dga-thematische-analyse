Zelfde tijd, volgende week Marja Pruis

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
13 maart 2025
Moet ik in het Engels converseren, dan komt het er al gauw op aan.
Laatst was het weer zover.
Een Ierse schrijfster was in de nabijheid. Ze zag mij en mijnpossein de kroeg zitten. Of we hier soms iedere week zaten rond deze tijd. Ik knikte rudimentair. Iets in haar blik maakte dat ik haar ten dienste wilde zijn.
Sure.
Ik kreeg het er ontspannen uit.
Same time, next week.
Terwijl: eindmiddaglijk drinken, ik haat het in wezen. Bier, sowieso. Te veel vocht, niet bedoeld voor de vrouwelijke hemisferen. Al sinds mijn veertiende probeer ik eraan te wennen, hele glazen vol. En maar klinken.
Halverwege de week kreeg ik het op m'n zenuwen. Ik had volgens mijn gezelschap als enige haar blik geïnterpreteerd als 'hongerig'. Straks komt ze in dat café, dacht ik, op dat tijdstip. Leegte.
Ik achterhaalde haar e-mailadres. Stuurde haar een officiële reminder, alleen om te laten weten dat ik het nog wist. Hoezo heb ik nu dit probleem? Deze verantwoordelijkheid voor iemand die ik niet ken? Die ik nooit heb gelezen.
Ik koop haar boek. Lees de eerste zinnen. O ja.
Geen vernietigend o ja. Gewoon. Ik lees boeken, en ik kan ze plaatsen.
Ik informeer eens bij de anderen. Volgende week, zelfde plaats, zelfde tijd? De een heeft een etentje. De ander laat niets meer van zich horen, terwijl ze te boek staat als - ik citeer ongerust appverkeer - 'belezen, grappig en slim'. Ik kende haar niet tot die hongerige Ierse blik op onze tafel viel. Wat zij zag: vier lachende vrouwen. Wat ik wist: toevallige cafébezoekers bijeen. Ik was tot dan toe intiem aan het praten met degene op wie ik aan kan.
Degene op wie ik aan kan belt met het café. Of we de grote tafel kunnen reserveren. Nee. Wordt principieel vrijgehouden voor 'eenzame vrouwen'. Niet zeggen dat wij dat zijn. O, ik heb het al gezegd.
Ondertussen geen reactie op mijnkind regards.Opluchting. Wel zegt degene die me haar mailadres had gegeven dat ze daar niet helemaalamusedover was. Wat haar ook niet amuseerde was dat ik haar herinnerde aan een afspraak die ze graag spontaan hield. O ja.
Met de dood in m'n hart vul ik met tegenzin m'n dagen in. Ik weet wat ik op 17 april doe. Zonder afspraken kan ik ook naar het plafond staren. Iedere dag een keuze laten zijn. Ik ben ook liever niet in dat café, op die tijd. Drinken,you know. I've got work to do.Het zou er in het Engels ook zomaar vloeiend uit kunnen komen.
Ondertussen.
Aan mij de taak een bruisend gezelschap tevoorschijn te toveren, in dat café, op dat tijdstip, voor het geval een Ierse schrijfster toevallig voorbijloopt, naar binnen kijkt en denkt: goh, Amsterdam.
Ik ben ook erg voor coïncidentie. Laat me het liefst spontaan strikken. Alles met het idee: je weet niet wat eruit voortkomt. Iedere dag weer die hoop en verwachting. Iets wat je eruit tilt.
Die ene blik op onze tafel. Wat zij zag, ik wilde het ook zien, erbij horen. Ik wilde het zijn. Ik zou het opnieuw tevoorschijn toveren. Alsof ik niks anders te doen had. Bier. Die glazen. Mijn oplossing: een fluitje. Het dunne glas, de greep, het maakt hoeveelheden overzichtelijk, het helpt.
Hoe we ons al op tijd die middag posteerden. Niet om de eenzame vrouwentafel, kleiner dan dat. En in een verse samenstelling. Leuke vrouwen. Slim, grappig, belezen. We hadden genoeg aan elkaar. We kwamen niet meer bij van het lachen. Tot opeens de Ierse alsnog verscheen. Natuurlijk, op een tijdstip dat ze ook had kunnen denken:oh well. Oh wellowell.
We maakten plaats voor haar. Kom in ons midden,raconter quelque chose de votre vie,maar dan Engels. Haar blik, ik zag nu dat het potloodlijntjes rond haar ogen waren, secuur aangebracht. Ze dacht er wel degelijk over na, liet niets aan het toeval over.