Goddelijk en duivels tegelijk

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
12 december 2024
Josephine Johnson (1910-1990)schreef haar boerenromanNu in november (Now in November,1934) op een zolderkamer van haar moeders boerderij in Missouri. Ze was getuige van de crisisjaren op het ruige platteland, dat door een hardnekkige droogte werd geteisterd. Ze besefte toen al dat de mens vooral een plaag voor de aarde was.
Dat inzicht formuleerde ze decennia later weer inBinneneiland (The Inland Island,1969), een beschrijving van het jaar 1967 in de 'wilde' natuur rond haar boerderij in Ohio, de 'binneneilandstaat' waarin zij haar vijftien hectare als een eiland te midden van een destructieve wereld beziet. In San Francisco en elders doet de hippiejeugd alsof er een Summer of Love aankomt:make love, not war.De werkelijkheid in Vietnam en in het Midden-Oosten blijkt anders. Johnsons eigen zoon is dienstweigeraar. Eind oktober 1967 noteert ze in haar natuurjournaal: 'Dit vreselijke jaar loopt op zijn eind. Jonge mensen worden in elkaar geslagen en gevangengezet omdat ze weigeren anderen uit te moorden.'
Johnson ontpopt zich als pacifist en beseft dat Moeder Aarde - 'die almachtige, monsterlijke moloch' - niet voor de mens is gemaakt. En de oorlog houdt nooit op.
Johnson legt inBinneneilandeen verband tussen de vervuilende en de oorlogszuchtige mens als ze glinsterend zeepsop ontdekt in stromend water in haar buurt. Opstandigheid en fel protest lokt die waarneming niet uit, ook geen indringende maatschappijkritiek, eerder berusting en het besef dat de mens onverbeterlijk is. 'Verzoen je met het zilveren spul - twinkelend mensensop. Heel veel mens. Mannen, vrouwen, ze willen allemaal graag schoon zijn en zich voortplanten. Maar ik zie het langsdrijven zoals de inwoners van een bezet land kijken hoe de buitenlandse troepen op straat voorbij marcheren.'
De kracht vanBinneneilandzit 'm in het liefdevolle waarnemen en nauwgezette beschrijven van het dieren- en plantenleven in de vier seizoenen vanaf januari, de maand vernoemd naar Janus. Hij is de tweekoppige oude Romeinse god die het begin (zaaien) en het einde (oogsten) verbeeldde, de opening en de sluiting. 'In oorlogstijd stonden de poorten van zijn belangrijkste tempel altijd open. In vredestijd waren ze dicht.' Janus' naam was die van de deur:ianua.
Johnsons verslag van wat er rond haar boerderij gebeurt in alle jaargetijden is daarom ook dubbelzinnig. Aan de ene kant spreekt ze haar haar liefde voor de onverstoorbare natuur uit, aan de andere kant haat ze de meedogenloosheid van de zogenaamde natuurlijke gang van zaken: het vreten en gevreten worden. Opvallend is dat ze meer dan tien bladzijden wijdt aan het lieveheersbeestje, een 'carnivoor roofdier' behorend tot de 'gevleugelde schildkevers dat de merkwaardigste metamorfoses meemaakt'. Als verslinder van bladluis handelt ze als een van de weinige dieren 'binnen de wrede, onzichtbare voedseloorlog in het belang van de mens'.
De natuur is goddelijk en duivels tegelijk. Johnson bekent haar lezers dat ze God heeft weggestreept uit haar bestaan en zichzelf ziet als agnostisch. Ze vindt het vreselijk om alleen te zijn zonder een god. Toch is er voor haar, die zich onbeschermd voelt, wel degelijk 'iets of iemand', dat wil zeggen iets 'zwarts en smeulend': integriteit en een geweten, eigenschappen die dieren en vogels en stenen gelukkig niet bezitten. De natuur blijft 'iets magisch' behouden. Tegen beter weten in roept ze de god aan in wie ze niet meer gelooft en protesteert zo tegen de napalmoorlog in Vietnam: 'Heer, laat het sneeuwen op die vreselijke oorlog. Begraaf de pantsers. Verkoel de mensen die verbrand zijn.'
Ook de vos vangt haar aandacht. Met veel geduld wacht ze tot dat slimme en slanke beest (volgens de sterke verhalen dan) in haar blikveld verschijnt, waarna ze snel tot het inzicht komt dat de vos in werkelijkheid een bangelijk, mager, tobberig en opgejaagd beest blijkt dat de mens liever schuwt. Johnson ontpopt zich als een amateurbioloog die vooral veel oog voor vogels van allerlei pluimage heeft. Alleen al een namenopsomming van het vliegend gedierte geeft een indruk, ook van de kundigheid van vertaler Lette Vos (!): geelbuiksapspecht, suikervogel, rode kardinaal, witkeelgors, matkop, junco, roodstaartbuizerd, schreeuwuil, fluiter, sialia, kuiftiran...
Een opmerkelijk einde heeft het hoofdstukmei,waarin Johnson dieren en mensen (zoogdieren) vergelijkt. Tegen de achtergrond van blaffende jachthonden in de buurt tekent ze een tafereel met een paar buidelratten en wasberen, die met de ruggen naar elkaar toegekeerd eten van voedsel klaargezet door Johnson. De eters leken de luidruchtige honden niet te horen Ã³f ze hadden precies uitgerekend dat het verre geluid geen direct gevaar inhield. 'Zo zaten ze te eten op het randje van de dood, zoals ze gewend zijn. Zoals we als mensen ook gewend zullen zijn.' Een omineuze slotzin.
'Heer, laat het sneeuwen op die vreselijke oorlog'
JOSEPHINE JOHNSON Binneneiland: Mijn jaar in de natuur Vertaald door Lette Vos. Van Oorschot, 189 blz. The Estate of Josephine Johnson | Josephine Johnson, 1934. Tegen beter weten in riep ze de god aan in wie ze niet geloofde