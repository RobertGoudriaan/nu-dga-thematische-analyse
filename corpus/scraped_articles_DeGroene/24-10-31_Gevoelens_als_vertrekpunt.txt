Gevoelens als vertrekpunt

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
31 oktober 2024
IDFA Eno
Rivaliteit met zanger Brian Ferry zorgde ervoor dat Brian Eno uit Roxy Music stapte. Dat was slecht nieuws voor Roxy Music, maar goed nieuws voor de popmuziek, want weinig mensen zullen betrokken zijn geweest bij zoveel meesterwerken: van de Berlijn-trilogie van David Bowie tot de drie beste albums van U2. En dan zijn er nog zijn eigen invloedrijke ambientwerken, zijn audiovisuele experimenten en zijn dwarse kijk op muziek, als man die zichzelf 'non-muzikant' noemt, uitspraken doet als 'afwisseling is de vijand', en ooit bij zijn samenwerking met Coldplay de vingers van zanger Chris Martin aan elkaar tapete, om hem zo te dwingen af te wijken van zijn gebruikelijke pianospel.
De Amerikaanse filmmakerGary Hustwitnam die visie mee in zijn benadering van zijn film over Eno, simpelwegEnogetiteld. Een computerprogramma verwisselt de montage van de film bij elke vertoning, zodat iedereen een andere volgorde en voor een deel zelfs selectie krijgt uit de ruim vijfhonderd uur materiaal uit Eno's archief. Even eigenzinnig in een documentaire van bijna anderhalf uur over het oeuvre van een 74-jarige is de keuze voor het beperkte aantaltalking heads(ook al een band waar Eno mee werkte): één, Eno zelf. Het openingsbeeld is geweldig en zet de toon: we zien een landelijk gelegen huis, koeien in de weides eromheen. Vanuit het raam kijken we naar binnen en zien een man in zijn eigen thuisstudio staan, dansen op de elektronische muziek die hij staat te maken, en dan zichzelf tot de orde roepen: 'Oké, tijd om serieus te worden.' Muziek als eeuwige speeltuin.
Oude straatinterviews waarin voorbijgangers moeten reageren op zijn naam maken al snel duidelijk dat Eno ondanks zijn enorme invloed op de popmuziek zelf nooit een wereldster is geworden. Uit televisie-interviews uit de archieven blijkt dat zijn moeder liever had gehad dat hij in het postkantoor was gaan werken, net als zijn vader.
De 'non-muzikant' heeft een op geluid gefocuste, nieuwsgierige, analytische bèta-kijk op muziek maken, die de film met gemak draagt, omdat Eno die visie helder en aanstekelijk enthousiast kan uitleggen. Zoals hij ook uitlegt waarom hij zich graag omringt met 'ondogmatische' mensen, of waarom hij al sinds zijn veertiende aantekeningenboekjes en dagboeken volschrijft: 'De belangrijkste waarde van het bijhouden van een dagboek is dat je aandacht besteedt aan het aandacht besteden.' Hij is een studiomuzikant bij uitstek, en dat vat hij kernachtig samen in één zin: 'Ik beschouw touren als tijdverspilling.'
Misschien zit de essentie van Eno's kijk op muziek wel in een interview in de film, wanneer hij zegt: 'Ik was jarenlang geneigd gevoel als minder belangrijk te beschouwen dan wat men "kennis" noemt. Het heeft heel lang geduurd voordat ik besefte dat gevoelens juist het beginpunt van het denken zijn. Gevoelens zijn het vertrekpunt van alles.'
Leon Verdonschot
Film First | Brian Eno, de 'non-muzikant'