Jonge garde Net echt

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
9 januari 2025
Wat is het verschil tussen een meesterwerk en een artefact? En hoe belangrijk is het dat een werk 'authentiek' is, als mensen er kracht uit halen?
Beeldarchieven kunnen pijnlijk zijn. Pijnlijke fotografische beelden zijn er in overvloed, maar ook driedimensionale beelden, beelden van hout, ivoor of steen veroorzaken soms ongemak. Bijvoorbeeld omdat ze oorspronkelijk een andere betekenis hadden. En anders dan foto's zijn sculpturen moeilijker in een la te stoppen.
Kunstenaar Mirjam Linschooten kreeg zo'n verzameling beelden tot haar beschikking: de erfenis van socioloog Joop Goudsblom. Het was niet bekend waar de objecten vandaan kwamen, of hoe hij eraan kwam. En ook was er geen duidelijke bestemming voor. Maar ze leken afkomstig te zijn uit Afrika. De komende maand staan de beelden in CBK Zuidoost in Amsterdam, als onderdeel van Linschootens kunstwerkHow to Exit and How Not to Enter.
Vanaf 2001 nodigt CBK Zuidoost Nederlandse en internationale kunstenaars uit voor een werk- en woonperiode met de titel BijlmAIR - Bijlmer Artist In Residence. De kunstenaars kunnen terecht in een ruimte in de kleurig beschilderde flats van de Heesterveld Creative Community. BijlmAIR wordt op dit moment georganiseerd in samenwerking met Buro Stedelijk en de Kwame Nkrumah University of Science and Technology in Kumasi, Ghana. De kunstenaars maken werk over of met de buurt. En zoals elk jaar is het werk van de kunstenaars van het voorgaande jaar nu samen tentoongesteld in CBK Zuidoost. In 2024 waren er zeven kunstenaars.
Linschooten was een van dieresidents. Ze besloot vanuit Heesterveld de herkomst en betekenis van het haar toevertrouwde beeldarchief te onderzoeken. Ze sprak met mensen met verschillende culturele achtergronden, taxateurs en kunstenaars. De beelden bleken afkomstig uit de verzameling van socioloog Norbert Elias, die ze eind jaren zestig verzamelde in West-Afrika. In de film in de tentoonstelling hoor je de taxateur minzaam praten over namaak, en over hoe de maker van het beeld te hard heeft geprobeerd het echt te laten lijken. Voorbijgangers op de Anton de Kommarkt vertellen dat ze het beeld herkennen.
Linschooten tekent een vierkant, een schema uit een lesboek: authentiek en namaak staan tegenover elkaar, en in de andere hoeken'masterpiece'en'artifact'.Langzaam komt er kleur in het verhaal. De kunstenaar trekt meerdere schaduwen over die de beelden op de vloer werpen, vormen die samen weer nieuwe, veelkleurige beelden maken. Wie heeft de autoriteit om deze voorwerpen te classificeren? Waarom zou authenticiteit belangrijk zijn als mensen er kracht uit halen? Kunst is geen statisch verhaal, maakt Linschooten duidelijk.
Ook de in Suriname geboren Razia Barsatie was resident in het BijlmAIR-programma, en ook in haar werk ging het over materiaal en betekenis. Barsatie reisde naar Ghana om in Kumasi onderzoek te doen naar de culinaire overeenkomsten tussen Suriname en Ghana. Bij haar presentatie in 2022 bij de Rijksacademie vulde ze haar atelier met de geuren van kurkuma en komijn.
In Ghana eet men net als in Suriname cassave, tayer (yam) en bakbanaan. Die ingrediÃ«nten hielpen Barsatie in Ghana te acclimatiseren. Vervolgens verzamelde ze lokale specerijen en grondstoffen om een kleurenpalet te maken. Met die pigmenten maakte ze een inkt, en daarmee tekende ze de vruchten en andere etenswaren op aardewerk en papier. Een gebakken deegwaar heeft een gat in het midden, waarop foto's verschijnen van het eten dat Barsatie tijdens haar verblijf moet hebben gegeten en van de omgeving van de universiteit in Kumasi.
Ook de straten van de Bijlmer zelf komen terug in de expositieruimte. Su Tomesen maakte een video-installatie van haar performance Bijlmersymfonie, die ze op 7 juli 2024 uitvoerde bij Geldershoofd - een van de weinige overgebleven Bijlmerflats, die na de zomer grondig gerenoveerd werden. Tomesen vroeg alle bewoners naar hun favoriete muziek en componeerde van de fragmenten een symfonie. Die speelden de bewoners zelf, door op aangegeven tijden hun versterker aan te zetten. Op de video-installatie zijn drie beeldschermen als flats op de tafels neergezet. Zelfs de nepkraaien die de duiven moeten weghouden zijn meegekomen naar de tentoonstelling om de presentatie vorm te geven.
AIR in Zuidoost #2024is nog tot 15 februari te zien in CBK Zuidoost, Amsterdam
De maker heeft te hard geprobeerd het beeld echt te laten lijken, zegt de taxateur minzaam
Kyle Tryhorn | Mirjam Linschooten, How to Exit and How Not to Enter, 2024