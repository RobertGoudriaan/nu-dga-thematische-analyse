Energietransitie gaat door

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
22 februari 2024
Ook in een rechts politiek klimaat gaat de energietransitie door. 'Bedrijven en burgers willen het gewoon', schrijft Jaap Tielbeke(De Groene,8 februari). Dat kan ik zeker beamen. Dertien jaar geleden trad het kabinet-Rutte I aan, gedoogd door de PVV. Ook toen had de PVV in haar verkiezingsprogramma staan: 'Geen klimaatbeleid meer!' De overheid kende toen een interdepartementale directie Energietransitie, gestart in 2005, ik maakte er deel van uit. Zes departementen werkten met zeven platforms van koplopers uit bedrijven en organisaties samen aan versnelling van de energietransitie. Routekaarten en een innovatieagenda werden opgesteld, concrete projecten gingen van start.
Met Rutte I werd energietransitie echter een besmet begrip en werden de interdepartementale directie en de platforms onmiddellijk opgeheven. Volgens het nieuwe kabinet moest alles anders, geen klimaat en energietransitie meer, maar alles ten dienste van het verdienvermogen van de BV Nederland. Een nieuw Topsectorenbeleid moest dat bevorderen. En zie, toen na enige tijd deze Topsectoren vorm gekregen hadden, zag je daar verschillende van de energietransitie-thema's weer terug, en ook veel dezelfde spelers. Niet verbazend: het klimaatprobleem is nu eenmaal niet weg te poetsen, en mensen met hun ideeÃ«n en idealen evenmin.
De energietransitie gaat door, soms onder andere noemer. De toenmalige impasse rond het klimaatbeleid leidde ook tot een beweging onder burgers en politieke partijen. Er kwam een manifestNederland krijgt nieuwe energieen een burgerinitiatief hierover kreeg meer dan 45.000 handtekeningen. Uiteindelijk leidde dit in 2013 tot het Energieakkoord dat de energietransitie (weer) vaart gaf.
FRANS A. VAN DER LOO,
Leiden