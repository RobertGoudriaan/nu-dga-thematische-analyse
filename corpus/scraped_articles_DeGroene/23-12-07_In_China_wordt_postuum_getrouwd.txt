In China wordt postuum getrouwd

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
7 december 2023
Beijing -Een lijk trouwt met een lijk, en in het hiernamaals leven ze nog lang en gelukkig. Ondanks driekwart eeuw historisch materialisme en strijd tegen het bijgeloof is het Chinese spookhuwelijk nog altijd niet uitgeroeid. Deze oeroude plattelandspraktijk in Noord- en Midden-China is niet luguber bedoeld maar nuttig en zinvol. Alleen wordt er soms gruwelijk misbruik van gemaakt.
Een van de ergste dingen die een Chinese boer kan overkomen is kinderloos te overlijden, en het allerergste is wanneer het gaat om een ongetrouwde jongeman. Hij kan dan immers zijn ouders niet meer onderhouden, en die lijden een vreselijk gezichtsverlies omdat hun zoon niet heeft voldaan aan zijn plicht om voor nakomelingen te zorgen. Bovendien zal zijn rusteloze geest blijven rondspoken en zijn familieleden ongeluk bezorgen. Gelukkig is er een manier om die geest weer in de fles te krijgen. Geef de dode een echtgenote, een levende of een dode, zodat hij rust krijgt en in zijn leven na de dood alsnog kinderen kan krijgen.
Soms wil een vrouw die erg van de dode hield alsnog met hem trouwen. Zij zweert hem eeuwige trouw, wordt onmiddellijk weduwe en kan dan een kind adopteren. Veel gebruikelijker is dat zowel de man als de vrouw van het spookhuwelijkspaar overleden is. De familie van de dode man huurt een koppelaar in die op zoek gaat naar een vrouw die qua stand en leeftijd (beide lager dan de zijne) bij hem past en er bij leven leuk uitzag. Haar ouders verkopen haar lijk aan de familie van haar overleden aanstaande. Na het huwelijksmaal wordt zij in een clandestiene ceremonie naast hem herbegraven, waarna zij in hun gedeelde hiernamaals elkaar gelukkig maken.
Vrouwenlijken kunnen dus geld opbrengen, en dat heeft geleid tot een macabere negotie. Geregeld zijn er berichten dat lichamen in het geheim worden opgegraven om te worden verkocht aan een tussenhandelaar, die het op zijn beurt verkoopt aan de familie van een jong gestorven vrijgezel. Er is nog een andere manier om aan een spookbruid te komen: moord. De slachtoffers zijn vaak geestelijk gehandicapten om wie niemand wat geeft. Het laatst bekende slachtoffer is een geadopteerde zestienjarige. De officiÃ«le doodsoorzaak was een val van de negende verdieping, de werkelijke was moord door haar adoptievader. Haar postume huwelijk leverde hem 8500 euro op.