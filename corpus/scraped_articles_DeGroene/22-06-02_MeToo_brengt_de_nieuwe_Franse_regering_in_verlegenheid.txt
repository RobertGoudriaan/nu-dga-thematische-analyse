#MeToo brengt de nieuwe Franse regering in verlegenheid

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
2 juni 2022
Parijs- De eerste vergadering van de kersverse ministersploeg van Élisabeth Borne, de nieuwepremière ministrevan Frankrijk, was nog niet begonnen of er brak een affaire uit rond Damien Abad. De juist aangetreden minister voor Solidariteit bleek eerder te zijn aangeklaagd voor twee verkrachtingen, waarvan er één bij gebrek aan bewijs werd geseponeerd en de andere nu in onderzoek is. De aangeslagen Abad verklaarde voor de camera's onmiddellijk zijn onschuld en beriep zich op zijn lichamelijke handicap als bewijs voor zijn onschuld: hij lijdt aan een gewrichtsaandoening. De beelden op de Franse media toonden de ongelukkig lopende minister en moesten de kijker overtuigen van zijn handicap als reële optie voor zijn onschuld.
Sinds kort maakt de organisatie l'Observatoire des violences sexistes et sexuelles en politique, samengesteld uit vrouwen werkzaam in de politiek, zich hard om de omerta hierover binnen politieke kringen te doorbreken. Maar hoe dit fenomeen aan te pakken als de huidige minister van Binnenlandse Zaken Gérald Darmanin zelf ook wordt verdacht? Hij is weliswaar niet voor verkrachting veroordeeld, maar betekent dat dat er niets onoorbaars is gebeurd?
Eén op de vijf vrouwen die aangifte doet van aanranding of verkrachting verlaat het ambt, blijkt uit onderzoek. L'Observatoire lanceerde de hashtag #MeTooPolitique en eist dat politici die schuldig zijn aan seksistisch gedrag of seksueel geweld uit de politiek worden gezet. De Hoge Autoriteit voor Transparantie in het Openbaar Bestuur zou politici niet alleen op belangenverstrengeling moeten controleren maar ook op hun seksueel kwalijke praktijken, meent de organisatie. Volksvertegenwoordigers dienen officieel te verklaren zich in te zetten voor het stoppen van seksistisch gedrag en seksueel geweld binnen de politiek. Politiek links gaf hier gevolg aan met de van verkrachting beschuldigde Taha Bouhafs. De kandidaat-afgevaardigde van de radicaal-linkse partij La France insoumise moest onlangs alleen op basis van getuigenissen terugtreden. Politiek rechts heeft niet gereageerd op de oproep en lijkt weinig geloof te hechten aan de beschuldigingen van vrouwen, getuige de affaire rond Damien Abad die vóór zijn benoeming al bekend stond als een notoire rokkenjager.
Abad zit net als alle juist benoemde ministers nog in zijn proeftijd. Hij staat nu voor de taak tijdens de parlementsverkiezingen in juni het electoraat in zijn eigen kiesdistrict Ain in Oost-Frankrijk op hem te laten stemmen om zijn ministerschap te legitimeren.