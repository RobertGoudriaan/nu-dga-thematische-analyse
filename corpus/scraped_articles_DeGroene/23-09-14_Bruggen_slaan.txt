Bruggen slaan

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
14 september 2023
Ralph van Raat liet als zevenjarige jongen de muziek die zijn pianolerares hem voorschotelde al links liggen. Hij moest niets hebben van Bach, Mozart, Mahler en Bruckner. Ook popmuziek en jazz konden hem niet bekoren. Hij wilde improviseren, vogelde eigenhandig de boogiewoogie uit en waagde zich aan Debussy.
Inmiddels 45 jaar speelt Van Raat volgend jaar maar liefst zes wereldpremières in het Muziekgebouw: nieuwe pianocomposities van Robin de Raaﬀ, Peter Adriaansz, Anne-Maartje Lemereis, Jacob ter Veldhuis, Gerard Beljon en Guus Janssen. Stuk voor stuk composities die de grenzen verkennen, bijvoorbeeld tussen pianomuziek en elektronica. Of die de grens van het haalbare opzoeken, omdat de compositie technisch zo moeilijk is.
In deze speciale bijlage, een samenwerking tussenDe Groene Amsterdammeren Muziekgebouw aan 't IJ, staan premières van het komend seizoen centraal. Naast die van Van Raat zijn dat de Nederlandse première vanApokalypsisvan James Wood, uitgevoerd door Collegium Vocale Gent, BL!NDMAN [sax] en Darius Battiwalla, de wereldpremière vanFlights of the Angakokvan Lera Auerbach door het Nederlands Kamerkoor, de wereldpremière vanNonetenMirror Musicvan Ryoji Ikeda door Ensemble Modern en de VR-operaSongs for a Passerbyvan Celine Daemen en Studio Nergens, Silbersee, VIA ZUID en Muziekgebouw Productiehuis.
Stuk voor stuk werken die luisteraars en ook kijkers introduceren in nieuwe werelden, composities die de grenzen van instrumenten, genres of uitingsvormen zelfs overschrijden door essentiële vragen te stellen: wat is geluid, wat is beeld en wat is werkelijkheid? Maar liefst drie premières in deze bijlage gaan vergezeld van een openbare repetitie en een voor- of nagesprek in de Grote Zaal. Voor een klein bedrag bent u getuige van de laatste hand aan een kersvers stuk.
Don Arnold / Getty Images | Ryoji Ikeda, Micro / Macro, 2018. Multimedia-installatie