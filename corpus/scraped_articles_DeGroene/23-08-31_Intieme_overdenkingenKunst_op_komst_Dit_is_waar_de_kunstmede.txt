Intieme overdenkingen Kunst op komst Dit is waar de kunstmedewerkers van De Groene het komende culturele seizoen naar uitkijken

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
31 augustus 2023
TONEEL De plantage van onze voorouders
Het zat eraan te komen: theater gebaseerd op een succesvolle podcastserie. De vertelvorm waarin podcastmakers hun persoonlijke en/of journalistieke ontdekkingstochten gieten, heeft dan ook theatrale elementen. Een meeslepende opbouw, de spanning van nieuwe onderzoeksstappen, gebeurtenissen die middels woorden, geluiden en soms toegevoegde muziek tot sc√®nes zijn gemonteerd, en ontmoetingen of confrontaties met mensen die als personages worden neergezet.
Luisteraars vanDe plantage van onze voorouderszien er vast naar uit om terug te keren naar de indrukwekkende ontvouwing van het onderzoek dat radiomaker Maartje Duin in 2020 deed naar de Surinaamse suikerplantage Tout Lui Faut. Daar was haar adellijke familie ooit mede-eigenaar van. De relatie die gedurende de achtdelige podcastserie ontstaat tussen Duin en Peggy Bouva, een nazaat van de tot slaaf gemaakten op de betreffende plantage, is puur drama. De twee vrouwen overbruggen hun aanvankelijke afstand, want werkelijk begrip voor elkaars positie en opvattingen gaat via moeizame en pijnlijk eerlijke gesprekken. In een gezamenlijke reis onthullen ze uiteindelijk de wrede koloniale geschiedenis waar hun eigen levenslopen niet los van blijken te staan.
Nu verschijnen Maartje en Peggy als toneelpersonages in een voorstelling van Orkater. De actrices, Malou Gorter en Manoushka Zeegelaar Breeveld, spelen niet alleen de twee hoofdpersonen, maar ook de familieleden die zij in Nederland en in Suriname raadplegen. Vooral de illustere moeder van Maartje, barones Van Lynden, is met haar uitgesproken weerstand om het verleden op te rakelen een figuur om naar uit te kijken.
Uitdagend is het wel om bijna vijf uur audio terug te brengen tot voorstellingslengte, met behoud van de geleidelijke kennisvergaring en toenadering van de hoofdfiguren. En van de vele verhalen en perspectieven, die in de podcast samenkomen in Maartje's intieme overdenkingen. Bodil de La Parra schrijft de toneelbewerking. Geert Lageveen regisseert de voorstelling die ook voorzien wordt van live muziek. Duin en Bouva zijn bij de productie betrokken, ze leiden nagesprekken met diverse gasten. Bovendien krijgen de dialoogtafels waarmee het duo nog altijd nazaten van beide kanten van het slavernijverleden met elkaar in gesprek brengt, rond de voorstelling een vervolg in een samenwerking met Stichting Keti Koti Tafel.
Marijn van der Jagt
Te zien vanaf oktober
Anne Claire de Breij | Muziektheater van Orkater gebaseerd op de podcast De plantage van onze voorouders van Maartje Duin en Peggy Bouva