De beweging is deloyaal aan Beppe Grillo

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
19 december 2024
Rome -Zich tot het laatst toe vastklampend aan de zeggenschap over de door hem bedachte en opgerichte Movimento 5 Stelle (De Vijfsterrenbeweging) heeft Beppe Grillo tien dagen geleden uiteindelijk het veld moeten ruimen. Ze willen hem echt niet meer, de leden van 'zijn' beweging, zoals bleek uit de tweede online-stemming die hij juridisch had afgedwongen omdat het resultaat van de eerste hem niet beviel. Nog duidelijker dan bij de eerste stemming van eind november liet 80,6 procent van de stemgerechtigden weten dat Grillo niet meer voor driehonderdduizend euro per jaaril garante('de eindverantwoordelijke') van de Vijfsterrenbeweging mag zijn. Of hij zich alsjeblieft niet meer met de zaken wil bemoeien, kortom. Het was het slotakkoord van een tot droefheid stemmend spektakel. De 76-jarige Beppe Grillo heeft de afgelopen paar jaar de hele trukendoos van volleerd cabaretier in de strijd gegooid om de huidige partijleider Giuseppe Conte belachelijk te maken, maar niemand moest erom lachen. En dat is eigenlijk het pijnlijkste: het verlies van het gevoel voor humor en timing van een man met zoveel talent als cabaretier Beppe Grillo, die vanuit het niets als een komeet de politiek binnenschoot en binnen tien jaar tijd de grootste partij van ItaliÃ« werd met de monsterzege van ruim 32 procent in 2018.
Hij was al een tijd helemaal niet meer leuk. Tenenkrommend was zijn comeback als cabaretier in het Teatro Olimpico in Rome dit voorjaar. Wie erbij was zat ongemakkelijk vanuit de half lege zaal te kijken naar Grillo's poging om de superieure toon van weleer terug te vinden. Maar wie zich eenmaal in de politiek heeft gemengd, kan niet meer terug naar de rol van de boven alles staandeoutsiderdie de harde waarheid komt vertellen. Hij kreeg de toon niet meer te pakken, en dat gold zowel op het podium als in zijn beroemde Toscaanse vakantiehuis aan zee, waarvandaan hij voortdurend spottende monologen opnam over de leider van de beweging Giuseppe Conte, premier van 2018 tot 2021, wat hij goed heeft gedaan.
De verbitterde trek om Grillo's mond, de flauwe sneren naar Conte, die hij altijd aanduidde als 'de verdwijntruc van de Wizard of Oz', omdat Conte voor Grillo en zijn vele uitmuntende voorstellen geen tijd meer had, het was te pijnlijk voor woorden. Zelf opstappen voor het te laat is, het klinkt zo eenvoudig, maar dat is het niet.