Oude maoïsten

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
8 februari 2024
InDe Groene Amsterdammervan 25 januari zingt Ewald Engelen de lof van Peter Mertens van de Belgische Partij van de Arbeid als een vroedkundige van het nieuwe. Als iemand die uitblinkt in een kritische analyse van het kapitalisme. Peter Mertens is al sinds jaar en dag de ideoloog van de partij, die de laatste jaren kan rekenen op een toenemende belangstelling bij de verkiezingen. De partij is nochtans geen nieuw fenomeen aan het politieke ﬁrmament. De PVDA werd in 1979 in de steigers gezet als een voortzetting van de maoïstische beweging Amada (Alle Macht Aan De Arbeiders).
De partij schudde wel in enige mate haar oude maoïstische veren af, maar bleef toch jarenlang nog achter China staan. Zo werd het bloedige neerslaan van het protest op het Tiananmenplein vergoelijkt. Pas op een congres in 2008 werd afstand genomen van het stalinisme en maoïsme.
Onder de voortvarende leiding van Peter Mertens proﬁleerde de partij zich sindsdien steeds meer op mensenmaat, zoals hij dat omschreef in een van zijn boeken. Het belerende marxistische vingertje moest volgens hem achterwege blijven om meer oog te hebben voor de concrete problemen van de mensen. Dat alles verloopt in een strakke organisatie van de partij volgens het democratisch centralisme dat toch in zekere zin doet denken aan de kadaverdiscipline die zo kenmerkend was voor de communistische partijen van weleer.
Hoe je het ook draait of keert, je kunt de PVDA niet het toonbeeld noemen van een open discussiepartij. Bovendien duiken af en toe nog de oude gedaanten uit het verleden op in de standpunten die de partij inneemt. Zo kreeg de PVDA het niet over haar hart om de brutale inval van Rusland in Oekraïne te veroordelen. Daarnaast legt de partij regelmatig weinig nuance in de politieke retoriek. Menigmaal is dat terecht, maar soms neigt dat tot een soort populisme waar radicaal-links beter ver vanaf zou blijven.
WILLIE VERHOYSEN
Jan Rothuizen