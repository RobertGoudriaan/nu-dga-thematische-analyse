Bolsonaro saboteerde de zoekactie in de Amazone

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
16 juni 2022
Rio de Janeiro- Aan de ene kant de bescheiden Dom Phillips, de aardigste van alle correspondenten in Brazilië. Wie hield er niet van Dom? Aan de andere kant rauwdouwer Bruno Pereira, die met zijn inheemse vrienden rustig apenschedels leeg lepelt als ontbijt. Toen president Jair Bolsonaro aantrad mocht Dom de eerste buitenlandse persvraag stellen. 'De Amazone is van ons, niet van jullie', brulde de legerkapitein de Britse journalist toe. Even later verloor Bruno zijn baan als beschermer van geïsoleerde volken bij de officiële indianenbescherming Funai. Terwijl Bolsonaro de Funai afbrak, ging Bruno werken voor de inheemse zelfbescherming.
'Ik weet dat ik de liefde van mijn leven niet meer levend zal terugzien', zei zijn vrouw drie dagen nadat Dom en Bruno op zondag 5 juni in de Amazone verdwenen. 'Maar laat ze alsjeblieft gevonden worden.' Op dat moment was er nog niet eens begonnen met een zoekactie. Het Hooggerechtshof, de VN en zelfs voetballer Pelé moesten eraan te pas komen om Bolsonaro te dwingen. Intussen gaf de president de schuld aan Dom en Bruno zelf. Moesten ze maar niet op 'avontuur' gaan in een bootje in die 'wilde' Amazone.
Terwijl de minister van Justitie nog steeds verklaart 'geen notie te hebben wat er gebeurd is', zegt Doms vrouw Alessandra door de telefoon. 'Voor mij is het inmiddels vrij duidelijk.' Strijders van de inheemse zelfbescherming vertelden haar hoe Bruno de dag voor hun verdwijning bedreigd werd door een gewapende visser en twee andere mannen. Dom maakte er beelden van. 'Boven op hun boot ligt misschien vis, maar daaronder zit de cocaïne en het geld van Peruaanse en Colombiaanse drugskartels.' De kartels hebben de witte vissersgemeenschappen langs de rivier in hun greep. Zij worden door de drugsbazen onder andere betaald voor het illegaal vangen van bedreigde vissoorten in beschermd indiaans gebied. Bruno werd al eerder door hen bedreigd en een collega van hem werd vermoord.
De visser die op zaterdag zijn geweer op Bruno richtte, werd zondag rond de plek van de verdwijning samen met vier andere gewapende mannen gezien. Hij is tot nu toe als enige aangehouden. Net als met de zoekacties heeft de regering-Bolsonaro ook geen haast met het onderzoek naar de daders. Afgelopen maandag werd bekend dat op de plek van de verdwijning twee lichamen zijn gevonden. Ook zijn kleding, laarzen, Bruno's id-bewijs en laptop en Doms rugzak teruggevonden.