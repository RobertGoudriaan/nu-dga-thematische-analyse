Zo te horen niet

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
21 november 2024
POP The Cure
In een van de populairste filmpjes van een popartiest die al jaren op sociale media rondgingen, is de hoofdrol voor Robert Smith, zanger van The Cure. Hij komt in 2019 met zijn bandleden aan bij de Rock 'n Roll Hall of Fame in Cleveland, waaraan de band wordt toegevoegd. Op de rode loper staat een Amerikaanse presentatrice, die praat in de luidruchtige overdrive die in televisieentertainment doorgaat voor enthousiasme. Ze loop op Smith af en zegt, nee schrééuwt:'THE CURE! CONGRATULATIONS! ARE YOU AS EXCITED AS I AM?'Robert Smith wrijft over zijn kin, en antwoordt tientallen decibellen zachter:'Um, by the sounds of it: no.'
Het filmpje duurt nog geen tien seconden, en het vat 48 jaar bandgeschiedenis en veertien albums bondig samen. The Cure is zo autonoom als een band maar kan zijn. Een The Curenummer herken je al 48 jaar net zo snel als het kapsel en de kleding van Smith. De band heeft een grote, trouwe vaste groep fans, en hoe populair ze daarbuiten zijn, verschilt per decennium. Als in de soundtrack van een tijdsvak wave en gothic invloeden doorklinken, zoals de laatste jaren het geval is, dan herleeft de interesse in The Cure, want dan leidt alles naar ze terug.
Het is bijna verbijsterend hoe vitaal de band klinkt opSongs of a Lost World,hun eerste album in maar liefst zestien jaar. De band presenteerde het onlangs tijdens een gestreamde show door het integraal te spelen.
De ultieme test: een album volledig uitvoeren voor een publiek voor wie het nog onbekend is, en het inklemmen tussen alleen al zes nummers van klassiekerDisintegrationuit 1989. Dat het nieuwe werk zelfs daarnaast moeiteloos overeind bleef, komt niet alleen doordat het in sfeer en kwaliteit geregeld aan dat album doet denken, veel meer dan aan die uit de jaren '00. Het zegt ook veel over de acht afzonderlijke nummers, en over hun onderlinge samenhang.Songs of a Lost Worldis zowel thematisch, muzikaal als in sfeer een ondeelbaar geheel. Het is een album over verlies. Van dromen, geliefden, dierbaren, jeugdigheid. Smith en zijn band hebben geen enkele concessie gedaan aan de zwaarte van dat thema; ze hebben er een zwarte lijst omheen geplaatst, en het album is in al zijn zwart-op-zwart prachtig. Elke donkere wolk die doorklinkt in de synths, gitaren en drums onderstreept het gemoed dat Smith bezingt, met het voor ruim de helft instrumentaleEndsongvan tien minuten als hoogtepunt.'It's all gone, it's all gone/ I will lose myself in time',zingt Smith. En dan de conclusie:'Left alone with nothing at the end of every song.'
Uit vele andere monden had dat larmoyant kunnen klinken, dweperig. Maar niet uit de mond van Smith, al 48 jaar de stem uit het duister.
Leon Verdonschot
The Cure -Songs of a Lost World(Universal)
Sam Rockman / Universal Music | Robert Smith van The Cure