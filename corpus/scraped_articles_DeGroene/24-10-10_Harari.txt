Harari

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
10 oktober 2024
In het essayWaarom dictators bang moeten zijn voor AIinDe Groenevan 19 september zitten de sweeping statements en de 'grote lijnen' van Yuval Noah Harari een goed begrip eerder in de weg dan dat ze verhelderend werken.
En niet voor 't eerst: om diezelfde reden ben ik halverwege afgehaakt inSapiens. Geschiedenis draait uiteindelijk om de details. En hier worden nu alle dictators maar op één grote hoop gegooid, terwijl je van de twee grote voorbeelden Poetin en Xi toch echt niet kan zeggen dat ze helemaal in hun eentje de waarde van en reacties op AI en de daaronder liggende algoritmes bepalen.
En beiden zien zich ook vast niet als dictators, met hun partijcongressen en parlementen, zo min als Nicolás Maduro, Kim Jong-un, Recep Erdogan (en ga zo maar door) dat van zichzelf zullen beweren. Probeer nou eerst eens preciezer te beschrijven wat hun zwakheden zijn en waarin ze onderling verschillen en hoe hun informatienetwerken georganiseerd zijn (toegegeven: geen misselijke taak). Zonder zo'n analyse is de profetische voorspelling van Harari niet meer dan een - slecht beargumenteerde - mening en daarmee overbodig. Ik denk dat alleGroene-lezers wel razend benieuwd zijn naar goed onderbouwde analyses van de betekenis van AI voor de samenleving en meer speciﬁek voor de internationale politiek.
KORS DE WAARD