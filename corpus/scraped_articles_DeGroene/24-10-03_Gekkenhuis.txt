Gekkenhuis

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
3 oktober 2024
FILM Joker: Folie à Deux
Vanaf het eerste moment, toen het aloude logo van de Looney Tunes-cartoons op het scherm verscheen, tot het verschrikkelijke einde zat ik met een glimlach op mijn gezicht te kijken naarJoker: Folie à Deux,inclusief tranen op mijn wangen toen Lady Gaga als femme fatale Harley QuinnClose to Youvan Karen en Richard Carpenter zong. Ondertussen kampte ik met prikkels van opstand in mijn onderbewuste. Ik zat te kijken naar eenmusical?
Nee, Batmans aartsvijand die Bill Finger, Bob Kane en Jerry Robinson voor het eerst op 25 april 1940 in getekende vorm op een nietsvermoedende wereld losliet, is niet deze Arthur Fleck, die regisseur Todd Phillips en acteur Joaquin Phoenix een paar jaar geleden creëerden inJoker. Aan de andere kant, er zijn véle Jokers. Door de jaren heen had hij talloze verschijningen op papier en film, van Alan Moore's briljante door Brian Bolland getekendeThe Killing Joke(1988) tot Heath Ledgers nihilistische vertolking in deDark Knight-films van Christopher Nolan in de jaren negentig. Misschien is de gemene deler dat Joker een springin-'t-veld is in onze ergste nachtmerries: de psychotische hofnar die al onze foute instincten aanspreekt, ons laat zien hoe slecht we werkelijk kunnen zijn.
Dan kan deze film alleen maar een musical zijn, waarin de gezongen scènes Joker en Harley verbeelden die als patiënten in het Arkam-gekkenhuis verliefd raken op elkaar, en de harde werkelijkheid vervolgens verruilen voor de extreme verbeelding. Hoe anders kun je dealen met een maatschappij waarin geweld en corruptie ontmenselijken? Kernvraag: hoelang blijven ze zingen zonder de echte wereld onder ogen te zien?
Daarom ráákt die Carpenters-scène zo. Harley, ontslagen, bezoekt Joker in Arkam en zingt danClose to Youvoor hem. Je kunt zeggen, kitsch!('On the day that you were born the angels got together/ And decided to create a dream come true.')Maar alles wijst op authenticiteit: Lady Gaga's doorleefde performance, Phoenix' subtiele reactie als een verliefde man achter het gepantserde glas en goed getimede close-ups plus Phillips' nerveus bewegende camera (hier zien we immers een man die de doodstraf in het gezicht staart).
Onverbiddelijk sijpelt de werkelijkheid binnen. In de vorige film was de vraag waarJokerpolitiek nou precies staat. Is de hoofdpersoon eenAlways Trumperin hoe hij als reactionair genegeerde mensen aan de onderkant van de samenleving aanzet tot geweld? Of juist een democraat, een Pieter Omtzigt, doordat hij de morele corruptie van de gevestigde orde aan de kaak stelt? Aan het einde van de nieuwe film komt eindelijk een antwoord, zij het er een waar fans van de originele comics niet blij mee zullen zijn. Dit maaktJoker: Folie à Deuxjuist zo goed, een radicaal sprookje verankerd in een bizar hier en nu.
Gawie Keyser
Nu te zien
Niko Tavernise / Warner Bros | Joker (Joaquin Phoenix) en Harley Quinn (Lady Gaga) in Joker: Folie à Deux