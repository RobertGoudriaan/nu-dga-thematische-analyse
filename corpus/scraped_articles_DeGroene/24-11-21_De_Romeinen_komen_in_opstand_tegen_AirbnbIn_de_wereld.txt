De Romeinen komen in opstand tegen Airbnb In de wereld

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
21 november 2024
Rome- In het centrum van de Italiaanse hoofdstad zijn bewonersorganisaties overgegaan tot radicale acties tegen de invasie van Booking.com en Airbnb. De sleutelkastjes die overal door de stad aan fietskettingen hangen, worden met nijptangen weggeknipt, over intercoms met cijfercodes worden niet-verwijderbare stickers geplakt met de tekst: 'Minder hit&run huren, meer huizen voor iedereen.' Op de plek van het sleutelkastje of de intercom wordt een klein Robin Hood-hoedje achtergelaten om duidelijk te maken waar de actie voor bedoeld is: woningen voor Romeinen met een gewone beurs en niet ter verrijking van internationale bedrijven die de stad uithollen met hun trolley-toerisme.
Volgens de Italiaanse wet moet de eigenaar persoonlijk aanwezig zijn in het pand waar hij een of meer appartementen verhuurt voor de korte termijn, in de realiteit gebeurt dat niet. Het sleutelkastje-intercom-systeem verhult wie er achter de verhuur schuilgaat, en dat is nu juist waar de bewonersorganisaties tegen in opstand komen. Door de toegang te saboteren, wordt de eigenaar gedwongen om zich ter plekke te begeven, waar hem een pittige ontvangst wacht van bewoners.
Rome (bijna drie miljoen inwoners) is na Amsterdam (bijna een miljoen inwoners) de duurste stad van Europa om een appartement voor de middellange termijn (van een jaar) te kunnen huren. De gemiddelde huur voor een pietepeuterig appartementje is tweeduizend euro, Italianen verdienen minder dan Nederlanders, om het over studentenwoningen maar helemaal niet te hebben. De verhuurmarkt is geblokkeerd, gewone bewoners worden met het katholieke jubileumjaar in zicht zo snel mogelijk uit hun huizen getreiterd.
In 2025 worden in Rome 35 miljoen toeristen verwacht. De stad is verdwenen achter schotten en steigers,The New York Timeswaarschuwt toeristen in een paginagroot artikel om nu zeker niet naar Rome te gaan.'The worst time ever to see Rome',aldus de krant, maar daar zullen de horden die op komst zijn voor het jubeljaar zich weinig van aantrekken.
Op 30 november houden de bewonersorganisaties, met namen als 'Nonna Roma' ('Omaatje Rome') of 'Brancaleone' ('Het leger van Jan Rap') een grote manifestatie tegen hetovertourism. 'Er is sprake van een demografische tsunami in het hart van de stad', zegt hoogleraar geografische economie Filippo Celata. 'ItaliÃ« en Griekenland zijn de enige Europese landen die geen enkele wettelijke belemmering hebben ingebouwd tegen de kortetermijnhuren.' Integendeel: de regering van Giorgia Meloni is er een groot voorstander van.