Protest, vrouwenrechten, aarde

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
20 maart 2025
KUNST Life on Earth
'War is a seedy business', 'the earth plans resistance & cries "LIVE"',zo luiden een paar van de leuzen op DIY-protestborden die in hopen zaden en gedroogde peulvruchten zijn gestoken, in een van de ruimtes in museum West Den Haag. Het is een installatie van Leslie Labowitz Starus, een van de oudgedienden van het ecofeminisme, een activistische stroming uit de jaren zeventig en tachtig. Het kunstwerk is precies hoe je denkt dat ecofeminisme eruitziet: protest, vrouwenrechten, aarde. Maar curator Catherine Taft, verbonden aan The Brick in Los Angeles, waarLife on Earth: Art & Ecofeminismals eerste te zien was, heeft geen historisch overzicht willen maken. Kritiek op het idee dat de 'vrouw' en de 'natuur' onlosmakelijk met elkaar zijn verbonden (ook in de uitbuiting van beide) deed de stroming ooit uitdoven. Taft lijkt een startsein te geven voor een meer inclusieve revival van het ecofeminisme. Daartoe heeft zij veel (maar niet uitsluitend) kunstenaars afkomstig uit L.A. en omstreken uitgenodigd, met het idee verandering te bewerkstelligen vanuit de eigen community.
Zo'n lokaal ingebed werk is er bijvoorbeeld van Aviva Rahmani, eveneens oudgediende, van wie er een diavoorstelling te zien is. Het is een Fluxus-achtige performance, waarbij water met een theelepel uit de wc van CalArts in een plastic zakje wordt geschept en naar de oceaan wordt vervoerd. Het oceaanwater wordt onderweg vermengd met schepjes aarde en het geheel wordt doorgespoeld, terug in de wc van de kunstacademie.
Het is voor Nederland sowieso een aangename kennismaking met veel kunstenaars wier werk hier niet eerder te zien is geweest. Bijvoorbeeld de verfrissende, aan de wand hangende sculpturen van Alicia Piller. Het zijn er vijf in totaal, verdeeld over twee kleine, verder lege ruimtes.
De werken zijn gestileerd, opgeruimd, de kleur blauw voert de boventoon. Door hun organische vormen doen ze denken aan doormidden gezaagde stenen die onder een onooglijke buitenkant een schitterende kosmos van mineralen en edelsteen blijken te herbergen. De sculpturen zijn gemaakt van afvalmateriaal als rubber, vergane bloemen en metaal dat de kunstenaar in haar leefomgeving verzamelde.
Een andere geslaagde installatie is die van Kite: in een verduisterde ruimte hangt iets onder het midden een doorzichtige plaat, uitgesneden in de vorm van een landkaart. Op de plaat liggen glazen balletjes en stukjes acryl met een paarlemoeren glans waarvan de schaduwen ornamenten en symbolen vormen. Op de grond staat een miniatuur van wat een ouderwetse bar lijkt te zijn. In het bijgeleverde tekstje staat dat de kunstenaar haar eigen AI-model vroeg de wetenschappelijke data van een bar om te zetten in Lakhóta symboliek - ook inheemse kennisstelsels wendt de kunstenaar aan. Dit soort ingetogen werken zijn er ook van Emilija Skarnulyte, van wie een enigmatische en vertraagde drone-video van een zeewezen in een watercentrale te zien is, twee foto's van yétúndé olagbaju,
waarbij een vrouw in een wit gewaad naar een rots toebuigt. Te midden van de extravertere activistische werken, die er ook zijn, zindert toch dit subtiele, precieze na.
Fabienne Rachmadiev
Life on Earth: Art & Ecofeminism,West Den Haag, tot en met 27 juli
Gerrit Janvan  Rooij | Alicia Piller, Explosions, Raining Tensions. Seeping into the Soil, 2021