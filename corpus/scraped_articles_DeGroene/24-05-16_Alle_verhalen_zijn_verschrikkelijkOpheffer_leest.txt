Alle verhalen zijn verschrikkelijk Opheffer leest

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
16 mei 2024
Mijn bewondering voor hem was groot. Ik kende zijn twee meesterlijke boeken(Enige defectenenEen eigen auto)maar met name zijn reputatie: hij was een sociale ramp.
Robert Loesberg (1944-1990). Lees vooral op Wikipedia iets over zijn leven, dat zich ontvouwde als de kwadratering van een ongeluk. Van foute ouders tot de gruwelijke dood van zijn verloofde met wie al een trouwdatum was afgesproken.
Mijn eerste ontmoeting met hem was op een bijeenkomst van redacteuren en oud-redacteuren van het studentenbladPropria Cures.Of Loesberg zou komen was onzeker. Maar hij kwam, te laat, te dronken en schreeuwend: 'Ik moet naar de poepdoos! Ik moet kakken! Waar is de poepdoos!' Nadat hij daar was geweest, kwam hij binnen en ik stelde me voor als redacteur en stak mijn hand uit. Waarna Loesberg naar mijn hand keek, zijn sigaar pakte en die in mijn hand uitdrukte. 'Dank u', zei hij.
Jaren later, eind 1989, besloot ik hem te interviewen.
(Ik had aan zijn uitgever Theo Sontrop van De Arbeiderspers gevraagd waarom er geen boek meer van hem verscheen. Die antwoordde: 'Luister, ik wil wel een CÃ©line in mijn fonds maar geen Mussolini. Zijn naar binnengelaten haat is bedenkelijk en elke zin die hij schrijft is een oproep tot moord en een poging tot zelfmoord.')
Gerrit Komrij vond dat jammer: 'Loesberg schrijft zinnen als geweerschoten.' Ook F.B. Hotz was een groot bewonderaar van hem, evenals Maarten 't Hart en Mensje van Keulen die later werkelijk prachtig over hem zou schrijven.
Waar was Loesberg trouwens? Ik kwam achter zijn adres.
Uit mijn interview: 'Ik bel aan en sta een minuut later oog in oog met hem. Opvallend zijn de grote littekens op zijn voorhoofd.
De begroeting is hartelijk. (...) Alles is daar keurig geordend: zijn weinige spulletjes liggen uitgestald alsof er een constante expositie is. (...) Overal is die dwangmatige orde, overal hangen briefjes, overal liggen opschrijfboekjes, stempels, pennen.'
Ik had een beginvraag voorbereid: 'Vier mei 1976...'
Wie precies wil weten wat er die dag gebeurde, moet Mensje van Keulen lezen.(Alle dagen laat: Dagboek 1976,2006.)
Die dag overleed Loesbergs aanstaande vrouw bij een treinramp in Schiedam waarbij twintig mensen om het leven kwamen. Twee elkaar tegemoet komende treinen kwamen in een wisselstraat aan de westkant van het station in Schiedam met elkaar in botsing.
Een stoptrein boorde zich in een D-trein: het passagiersgedeelte werd geheel ingedrukt. 'Banken, stangen, vloerdelen, panelen, alles werd weggeperst', stond er in de krant van die dag. Carolien de Heer, Loesbergs vriendin, was een van de slachtoffers die uitgezaagd moesten worden.
Tijdens het interview kunnen Loesberg en ik het goed met elkaar vinden. Ik moet om hem lachen, maar hij vertelt het ene trieste verhaal na het andere. Over de psychiatrische inrichting waar hij lange tijd werd behandeld en waar hij met professor Kuiper zat. Over z'n moeder die hij na twintig jaar per ongeluk was tegengekomen. 'Ze heeft een boterhammetje bij me thuis gegeten.' En over zijn vader: 'Die is een maand geleden gestorven.' Hij was niet naar de begrafenis geweest. Hij laat me foto's van hem zien in Duits uniform met hakenkruis. Alle verhalen, mooi verteld trouwens, zijn even verschrikkelijk. Trots laat hij me al zijn vele pillen zien - vooral tegen epilepsie, maar ook de dikke map waarin hij alle bijsluiters bewaart voor de bijwerkingen en waarop hij zelf ook aantekeningen heeft gemaakt.
Hij wil dood, vertelt hij.
Als ik vraag of hij nog schrijft, zegt hij: 'Ik heb geen toekomst. Ik zie wel. Misschien ben ik wel geen auteur. Mijn literatuur zegt me niets. Ik heb er nooit bij stil gestaan. Ik voel me geen schrijver, of intellectueel, of beeldend kunstenaar meer. Het zegt me allemaal weinig. Het enige wat ik wil is kleiner wonen, want als ik alle kamers hier stofzuig, kan ik weer opnieuw beginnen. Goed is het nooit. Dat geldt ook voor een boek.'
Een paar maanden nadat ik hem had gesproken, stierf hij.
Vermoedelijk zelfmoord.
Hij kwam te laat, te dronken en schreeuwend: 'Ik moet naar de poepdoos!'