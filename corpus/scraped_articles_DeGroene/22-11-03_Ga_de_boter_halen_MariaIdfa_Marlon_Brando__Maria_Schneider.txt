Ga de boter halen, Maria Idfa Marlon Brando & Maria Schneider

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
3 november 2022
Last Tangoblijkt met terugwerkende kracht lang niet zo bevrijdend als in de jaren zeventig werd gedacht.
Twee korte documentaires overMarlon Brando en Maria Schneider, de sterren vanLast Tango in Paris,illustreren het probleem met Bernardo Bertolucci's controversiële meesterwerk uit 1972. In de ene film zegt Schneider haast verkracht te zijn tijdens het draaien, en dat zien we op het scherm, terwijl de 'dader' Brando in de andere lachend flirt met vrouwelijke reporters. De implicatie of misschien zelfs de bedoeling van het vertonen van deze twee werken op het Idfa is dat we ons moeten afvragen of we in het licht van de huidige tijd ánders moeten kijken naarLast Tango.
Lastig is dit, even lastig als het schrijven erover. Want hoe banaal is het wel niet om de details van die ene, beruchte scène te benoemen. Brando met stokbrood en jam op de vloer. Schneider komt binnen. Brando:ga de boter halen. Dat doet ze. En dan seks. Met boter. Geïmproviseerd door Brando en Bertolucci. Zonder dat Schneider van tevoren wist hoe het zou uitpakken. Hier is het probleem: wat er was gebeurd tijdens het draaien, zeg maar de forensische details, isnietwat we zien op het scherm. We kunnen de seks alleen in de context van de film zien. Maar voor de actrice in kwestie ging het juist om wat erprecieswas gebeurd. Context is voor haar irrelevant.
Destijds vond menLast Tangobaanbrekend. Een van de pleitbezorgers van de film was de beroemdeNew Yorker-criticus Pauline Kael, die schreef: 'Bertolucci en Brando hebben de aard van de kunstvorm compleet veranderd.' In haar stuk, opgenomen inFor Keeps(1994), focust ze op de 'bevrijdende' wijze waarop Bertolucci de seks uitbeeldt tussen Paul (Brando), een Amerikaanse lapzwans die in Parijs werd onderhouden door zijn vrouw die, voordat ze zelfmoord pleegde, eenflophouserunde, zoiets als een bordeel, en Jeanne (Schneider), een veel jongere vrouw met wie hij een relatie krijgt die aanvankelijk alleen maar bestaat uit anonieme seks. En hoe. Kael: 'Dit is wel de krachtigste erotische film ooit, en het is misschien ook de meest bevrijdende.'
Bevrijdend? Niet bepaald, als je het Schneider vraagt. Dat deden de twee presentatoren van de Franse televisieserieCinéma cinémasin 1983 toen ze haar interviewden, waar Elisabeth Subrin haar documentaireMaria Schneider, 1983(2022) op baseert. Hierin zien we twee vrouwen, wit en zwart, en een transgender persoon die opeenvolgend de rol van Maria Schneider vertolken. Ze spelen het interview na, maar ieder van hen brengt telkens een nieuwe nuance. De eerste praat over hoe weinig filmrollen er voor vrouwen zijn; de tweede hekelt de macht van witte mannen in de filmindustrie; en de derde wil zien dat er meer rollen voor transgender acteurs zijn. De derde vervolgt: 'InLast Tangowerd ik verkracht. Niemand vertelde mij dat dat zou gebeuren. De verkrachting stond niet in het script. Dus dat zijn echte tranen en echte gillen die je ziet. Vernedering. Zou jij onderscheid kunnen maken tussen wat jezelf hebt meegemaakt en de zogenaamde "kracht" van een film? Als we overLast Tangopraten, dan moeten we daarover praten.'
Maar Brando wil alleen over Brando praten. Dit zien we inMeet Marlon Brando(1966) van Albert en David Maysles. Onthutsend: hoe macho Marlon is. Schaamteloos versiert hij de veel jongere, vrouwelijke verslaggevers; op z'n gemak kletst hij met mannen van zijn leeftijd over mannendingen. Dit is Brando, bij uitstek die vanLast Tango. Nog eenNew Yorker-filmreporter, Richard Brody, schrijft overMeet Marlon Brando:'Het resulterende portret van Brando - seksueel, intellectueel, agressief, kwetsbaar, verleidelijk, rebellerend - legt een groter personage bloot dan ooit voor hem geschreven zou kunnen worden, namelijk hemzelf.' Precies. Want dit is de Brando die Bertolucci, de regisseur die zijn acteur héél goed door had, begin jaren zeventig vrij spel gaf, die spreekt over de 'innerlijke agressie van het menselijk dier'. Nou en of. Ga de boter halen, Maria.
Onlangs zag ikLast Tangoop blu-ray op een groot, goed afgesteld scherm en met geluid dat elke toon loepzuiver weergeeft. En daar was de film weer: de clair-obscurfotografie door Vittorio Storaro, de jazz van Gato Barbieri die tegelijk verontrust en troost, de verwrongen lichamen op schilderijen van Francis Bacon tijdens de titelsequentie, die vervolgens de film lang in je hoofd blijven. Gebroken mensen. Daar gaatLast Tangoover. Over gevaarlijke begeerten, mislukte en verboden seks en de vertederende pathetiek van hopen op liefde. Dit is de film die ik in mijn hart heb. De rest is, zoals ze zeggen, ruis. Want alle actuele boodschappen over #MeToo en genderpolitiek die Idfa toont met deze twee documentaires zitten al inLast Tango,ga maar kijken - het is een film over toen én nu, een film over altijd.
'Dat zijn echte tranen en echte gillen die je ziet'
IDFA | Maria Schneider, 1983 (2022). Regie Maria Elisabeth Subrin IDFA | Meet Marlon Brando (1966). Regie Albert en David Maysles