Geheime vriendschap

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
17 augustus 2023
InMaak me eendimensionaalvan Sang Young Park verstopt het hoofdpersonage zichzelf noodgedwongen in de conservatieve Koreaanse massa. Dat had een aangrijpend verhaal kunnen opleveren.
In zijn debuutLiefde in de grote stad,genomineerd voor de International Booker Prize 2022 en meteen een bestseller, schreef Sang Young Park (1988) over het wilde liefdesleven van een queer millennial, over de euforie en het verdriet van twintigers en dertigers in de grote stad. OpvolgerMaak me eendimensionaallijkt aan dat boek vooraf te gaan. Daarin vertelt Park over een naamloze jongen die in de conservatieve stad D. (gemodelleerd naar het conservatieve Daegu, de geboortestad van de auteur) krampachtig zijn geaardheid verborgen probeert te houden.
Zijn tweede boek lijkt narratief gezien ambitieuzer.Maak me eendimensionaalopent met een kaderverhaal: een succesvolle psycholoog in Seoul krijgt na een tv-optreden een anoniem briefje. 'Ze hebben een lijk gevonden, in het meer.' Het hoofdpersonage wordt gedwongen om terug te kijken naar zijn getroebleerde tienertijd in de jaren nul, toen Zuid-Korea de halve finale van het WK voetbal haalde en het hele land voor de tv gekluisterd zat, behalve het naamloze hoofdpersonage. Hij moest studeren voor het toelatingsexamen van een prestigieuze universiteit.
Park geeft een boeiende inkijk in het waanzinnig veeleisende Koreaanse onderwijssysteem. Scholen maken van leerprestaties openlijk een competitie: er is de ambitieklas, de stijgersklas, en de resultaten hangen uit waar iedereen ze kan zien. Na school gaat iedereen, vaak tot laat 's avonds, naar dehakwonvoor bijlessen. Ze zijn privé en duur, maar niet gaan is geen optie. Park schrijft: 'Zo zag ik er van buitenaf uit als een typische Koreaanse scholier, die omwille van zijn toekomst zijn heden opoffert.'
Het is in zo'n hakwon dat hij voor het eerst kennismaakt met Yundo: Yundo, die naarChungking Expresskijkt. Yundo, die hem meeneemt op zijn motor. Yundo, die niet te vertrouwen is. Yundo, voor wie hij niet meer is dan 'een gat om mijn lul in te stoppen'. En dan kan het smachten en zwelgen beginnen.
Tussen Yundo en het hoofdpersonage ontspint zich een complexe geheime vriendschap, waarbij ze beetje bij beetje hun seksualiteit verkennen. Dat hij op mannen valt, weet het hoofdpersonage al zijn hele leven. Maar dat hij dat in het conservatieve Korea beter geheim kan houden, weet hij al net zo lang, dus voelt hij 'met elke cel in mijn lichaam aan dat openlijk over mijn seksuele verlangens praten voor mij uit den boze was. En dus begon ik mezelf langzaam te camoufleren en als een kameleon op te gaan in de menigte.'
Dat is zijn tragiek, dat hij zichzelf wegstopt en dus nooit écht met iemand connectie kan voelen. 'De binnenstad was een plek waar je met boezemvrienden afsprak en iemand zoals ik, die een geheim met zich meedroeg, had nu eenmaal geen boezemvrienden. Iemand die iedereen te vriend probeert te houden, raakt met niemand echt bevriend.' Zijn jeugdvriend Terry, die openlijk gay is en daardoor op school het mikpunt is van pesterijen, verraadt hij - zo doet het verhaal een beetje denken aan de Belgische Oscar-inzendingClosevan regisseur Lukas Dhont.
Dat alles had een gevoelig, aangrijpend verhaal kunnen opleveren, maar Park loopt te vaak vast in uitgesponnen beelden, zoals: 'Het was alsof ik in een tank zat opgesloten waarvan het waterpeil elke dag een centimeter steeg. Maar al snel steeg het met sprongen. Eerst kwam het tot mijn enkels, toen tot mijn kuiten, mijn heupen, mijn borst en mijn schouders. Het was een kwestie van tijd tot ik zou stikken.'
De vertelde tijd is vaak korter dan de verteltijd - in een boek alsUlyssesvan James Joyce staat daar literair vuurwerk tegenover - maar bij Park klinkt het zo: 'Op een dag kocht ik bij de kiosk voor school een appel en een pakje chocolademelk en ging tijdens de lunchpauze naar het zelfstudielokaal. Op mijn aangewezen plek nam ik een hap van de appel, maar ik legde hem meteen weg. Hij was bitter. Ik pakte mijn mp3speler uit mijn zak en deed mijn oortjes in. Ik drukte op shuffle en hoopte op een goed nummer, maar werd verrast doorCalifornia Dreamin',de titelsong van Chungking Express. Ik probeerde de herinnering weg te drukken, maar de dag dat ik Yundo voor het eerst had ontmoet kwam meteen in me op. Ik legde mijn hoofd op tafel.'
Hoe anders was dat in de debuutroman van Ocean Vuong,Op aarde schitteren we even. Die vergelijking is niet gratuit: beide auteurs zijn millennials, en ook Vuongs boek is eencoming of age-roman waarin het hoofdpersonage zijn eerste liefdeservaring met een man beleeft. Ook hij exploreert de moeilijke band met zijn moeder. Vuongs boek speelt zich af tegen de achtergrond van de opioïdencrisis in de VS, Parks boek tegen de achtergrond van de Aziatische financiële crisis, die veel gezinnen opzadelde met torenhoge schulden. Maar Park steekt flets af bij het experimentele proza van Vuong, vol flarden poëzie over trauma, verwijzingen naar de orale traditie en de kracht van taal.
Misschien is het niet helemaal eerlijk om Sang Young Park te vergelijken met Ocean Vuong en James Joyce. Maar ook zijn eigen intenties lost het boek niet in. Park las als kind graag Agatha Christie, Sherlock Holmes en Lupin, en aan het begin van zijn roman belooft hij spanning, maar alswhodunnitwerktMaak me eendimensionaalniet. Park besteedt veel tijd aan flashbacks, maar stoffeert zijn kaderverhaal te weinig. De ontknoping van het misdaadverhaal wordt aan het einde van het boek afgeraffeld. 'Klopte het wel dat ik zo werd bejubeld?' vraagt zijn hoofdpersonage, intussen ook een beroemde schrijver, zich af. Inderdaad, goeie vraag.
Misschien is het niet eerlijk om Park te vergelijken met James Joyce
Remco Koers / ANP | Sang Young Park loopt te vaak vast SANG YOUNG PARK Maak me eendimensionaal Vertaald door Mattho Mandersloot. Das Mag, 392 blz.