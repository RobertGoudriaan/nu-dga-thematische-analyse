Soms ben je een gedachte

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
5 oktober 2023
Meer dan vijftien boekenschreef Eva Meijer al, haar werk is veelvuldig geprezen en vertaald. Nu debuteert ze met poëzie. Dat maakt nieuwsgierig: ondanks al het filosofische werk, de romans, de columns, de installaties, is er blijkbaar iets wat beter met poëzie gezegd kan worden.
De stem inHet witste woordis bezinnend, zoekend, aftastend. Cruciaal is de naamloze ander, de aangesprokene, al direct in de eerste regels van het openingsgedicht,De sneeuw: In elk woord zit een ander woord en je stelt een vraag. In die vraag zit een andere vraag. Ik geef antwoord.
Je laat het sneeuwen en in die sneeuw zit andere sneeuw. Dat is grappig.
Ik heb je verteld dat ik van sneeuw hou.
Even denk ik nog: misschien is dit een zogenaamde 'verhulde ik', is die 'je' dus eigenlijk een ik, zoals voetballers in interviews praten ('Je krijgt die bal van links aangespeeld en dan moet je natuurlijk scoren maar je mist net even dat beetje focus'). Maar deze 'je' is écht iemand anders. In het openingsgedicht lijkt het een geliefde, iemand die het 'kon laten sneeuwen', iemand die 'overigens allang weg' is maar tegen wie de ik 'soms hardop' praat. Is de ander een verlangen, een verbeelding van eenzaamheid?
InDe sneeuwwordt hardop gepraat, zoals in eigenlijk alle gedichten, en hier nota bene over sneeuw - hoeveel is er al niet over sneeuw geschreven, met het idee dat poëzie het zachte, mysterieuze, ongrijpbare en dromerige verbeeldt. Daar leent bevroren water zich natuurlijk uitstekend voor. Door de averechtse aanpak wordt de sneeuw in dit gedicht geen cliché, al is een beeld als 'Sterren prikken gaten in het donker' dat weer wél.
De jij inHet witste woordis zowel af-als aanwezig, een menselijk of niet-menselijk wezen. InDe windstaat dat de aangesprokene 'woonde in een houten huisje aan de rand van de wereld' en nog mooi ouderwets correspondeert ('Ik heb je brief drie keer gelezen'), en inGevoel is ook natuurschrijft de ik 'je vanaf een eiland en stel de natuur vragen'. In een kleine reeks opeenvolgende gedichten wordt de ander eerder liefdevol dan vurig opgedragen 'Trek nu je kleren maar uit'. Maar inHondenmandlees ik over een andersoortige 'jij': 'Ik slaap in een kartonnen doos. Jij slaapt in een opengeslagen koffer.'
'Ooit hadden we een vacht' heet de afdeling waarinHondenmandstaat. Daarin ookEen goede plant zijn:'Je laat me mijn kinderen zien, het zijn planten, het zijn er heel veel, genoeg voor het hele dorp.' Met wat voor ouder heb ik hier van doen? In hetzelfde gedicht staat even verderop 'We zijn allebei wevers', waarmee de buitenlijnen van de ogenschijnlijke ik en jij doelbewust vervagen. Dat gebeurt op veel plekken in de bundel. Is de ander inDagen van slaapeen hond? Of een - weliswaar zeer ongerijmde - menselijke gestalte:
Langzaam is alles zachter geworden. De knallen, de randen, de flarden.
De herinneringen aan je eerste leven. In de tuin graaf je een bed.
Er is een zachtheid die uit jou komt en die waar is.
In het vermakelijkeVoor de muizenhebben Witoog, Vachtje en Kleinoor heel menselijke trekjes, ze beantwoorden e-mails, pielen met Excel-sheets en schrijven ingezonden brieven, maar het blijven ook gewoon muizen. Het past natuurlijk goed bij het andere werk van Meijer, die een grote belangstelling heeft voor het dier in de breedste zin van het woord.
De filosofische speelsheid in een aantal gedichten is aanstekelijk, en waar Meijer niet te veel uitlegt blijf je achter met prikkelende beelden en vragen, zoals inMet een klein eendje:'Je schrijft dat je mijn huis weer niet kon vinden.' Ging dit ook per brief, denk ik dan, of wordt hier gewoon geappt? En wat is dat voor een kennis of geliefde, die de verteller soms 'ook andere namen' geeft! Of gaat het hier om een vergeetachtigheid van een ernstiger kaliber?
Hoe onbepaald ze ook zijn, de ik en de jij lijken inHet witste woordte staan voor de hunkering naar samenvallen, intimiteit, naar het opheffen van het alleen-zijn. Dat verlangen gebeurt in veelal prozaische teksten met uitwaaierende regels, zoals dat momenteel gebruikelijk is, die vaak lijken te vertrekken vanuit een idee, eerder dan vanuit een beeld of de taal. Het maakt dat in de sterke passages een stem klinkt die het averechtse omarmt, maar die ook vaak mis schiet, en te graag bespiegelend ('Ik weet ondertussen dat we allemaal zo weer/ voorbij zijn') of poëtisch wil zijn ('Ik hield mijn/ stem vast en ademde uit'), wat leidt tot gemeenplaatsen of zoetheid: 'Jij was al waar. Maar soms ben je een gedachte, zachter dan een veertje,/ zachter dan een sterrennacht, die ik opvouw en weer uitvouw.' Alsof de gedichten niet altijd aanvoelen als het te veel wordt.
'Je schrijft me dat dat mooi gezegd is' lees ik inGevoel is ook natuuren 'Het gevoel dat naar binnenstroomt en daar schade aanricht.' InHondenmand:'Woorden zijn bekleed met gevoel.' Schoonheid en ontroering zijn hopelijk een mooie bijvangst, maar het is lastig om daar doelbewust op aan te sturen.
Nee, dan de slotregels van bijna al deze gedichten, waarin Meijer het beeld het beeld laat: 'Ik loop door egale velden, de wind striemt/ vlokken in mijn gezicht, het laat riviertjes achter, ik blijf gewoon/ doorlopen, hou me altijd aan mijn opdracht.' De gevoelige lezer is vergeten, het gedicht is met zichzelf in de weer, waardoor ik rustig kan meekijken.
De filosofische speelsheid is aanstekelijk
EVA MEIJER Het witste woord Cossee, 64 blz.