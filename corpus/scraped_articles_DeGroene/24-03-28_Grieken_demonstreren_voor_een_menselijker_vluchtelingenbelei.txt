Grieken demonstreren voor een menselijker vluchtelingenbeleid

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
28 maart 2024
Athene- Het was al pikdonker toen ik de hond uitliet. De junks en dealers in het parkje bij mij om de hoek waren al verdwenen.'Ma'am, do you have a place to sleep for me?'klonk uit het niets. Op een bankje onder een lantaarn ontdekte ik een jongeman met een klein rugzakje en ogen als zwarte poelen van verdriet. Mahmuth, 24, Palestijn uit Gaza. Hij was al tien jaar geleden naar Griekenland gevlucht.
Hij in Europa en zijn broer in Saoedi-Arabië zouden werken om geld naar Gaza te sturen voor het bouwen van een huis. Mahmuth wachtte zeven jaar, waarin hij niet legaal mocht werken, op zijn Griekse papieren. Daarna vertrok hij meteen naar Duitsland waar hij een goedbetaalde job vond. Tot zijn Griekse papieren waren verlopen, de Duitse politie hem oppakte en stante pede deporteerde, terug naar Griekenland. Hij was van het vliegveld naar de stad komen lopen, want ook zijn laatste geld was afgepakt. Hij had niets meer, behalve zijn kleren en een zakje. Van de Duitse politie mocht zijn grote rugzak met schamele bezittingen niet mee in het vliegtuig.
Ik nam Mahmuth mee naar huis, bood hem een douche, eten, en gaf hem twintig euro voor een slaapplek. Van zijn Gaza-familiehuis waar hij en zijn broer met hard werken al honderdduizend euro voor hadden opgehoest, is niets meer over. Zijn zus en haar gezin zijn dood. Zijn ouders verhongeren aan de grens bij Egypte. Hij en zijn broer moeten nú geld naar hen zien te sturen voor eten en medicijnen. Maar statushouders met verlopen papieren moeten in Griekenland structureel meer dan een jaar op nieuwe papieren wachten. En al die tijd mogen ze wéér niet werken.
Grieken gaan de afgelopen tijd massaal de straat op om te demonstreren tegen het strenge vluchtelingenbeleid. Ze schreeuwen om gerechtigheid en'open borders',roepen'no more pushbacks'en'close the camps'.De rechtse premier Kyriakos Mitsotakis heeft het al maandenlang te druk met vele andere schandalen. Vluchtelingen zijn allesbehalve zijn prioriteit.
Op 14 juni is het een jaar geleden dat een overvolle oude vissersboot met vluchtelingen vlak bij Pylos kapseisde door een mislukte pushback-poging van de Griekse kustwacht. Ongeveer 650 mensen verdronken, vooral vrouwen, kinderen en Pakistanen die opgesloten zaten in de romp van het drijvende wrak. De verantwoordelijke ministers en officieren van de kustwacht zijn nog steeds niet aangeklaagd.