Platte aarde

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
24 augustus 2023
Volgens Rutger van der Hoeven waren de middeleeuwers niet zo dom als we denken(De Groene,10 augustus), maar ze dachten wel dat de aarde plat was en de zeelui die meevoeren met Magelaen zouden bang geweest zijn om over de rand te kukelen. Dat is een oud misverstand. De middeleeuwer, of in ieder geval dat deel van de Europese mensheid dat een beetje kennis van zaken had, dacht namelijk niet dat de aarde plat was. Dat geldt ook voor zeelui, anders waren ze noch met Columbus noch met Magelaen meegegaan. Ze kenden immers het doel van de reis: rondom de aarde varen naar China en de specerijeneilanden. Er bestaan prachtige middeleeuwse plaatjes met mensjes op een wereldbol waarbij die op het zuidelijk halfrond op hun kop staan afgebeeld. Saillant is verder dat paus Sixtus IV in 1477 een heuse globe kreeg van de Duitse cartograaf Nicolaus Germanus. De kerk was goed op de hoogte.
De oorsprong van de misvatting dat middeleeuwers dachten dat de aarde plat was, is uitgevogeld door de mediëvist Jeﬀrey Russell. In de derde eeuw (!) was de kennis dat de aarde rond was al gangbaar. Zijn conclusie: in de negentiende-eeuwse discussie over de evolutietheorie hadden schrijvers er belang bij de katholieke kerk, die zich tegen de leer van Darwin verzette, af te schilderen als 'achterlijk'. Wikipedia heeft er een mooie pagina aan gewijd (Flat Earth). Het idee dat de zeelui aan boord van de schepen van Columbus bang waren dat ze over de rand zouden kukelen, was deel van deze negentiende-eeuwse politiek geïnspireerde klets. Ze waren vooral bang dat hij de afstand tot het Verre Oosten verkeerd had ingeschat, waar ze groot gelijk in hadden. Een en ander is overigens correct weergegeven in de ﬁlmLa Conquête du Paradis(1992) over Columbus' reis naar Amerika.
WYBREN VERSTEGEN,Deventer
U kunt uw
ingezonden
brief van maximaal 400 woorden sturen naargroene@groene.nl