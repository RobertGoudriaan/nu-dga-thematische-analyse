Belazerd

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
25 augustus 2022
KUNST Vermeer
Absoluut hoogtepunt in het culturele jaar wordt de grote Vermeer-tentoonstelling in het Rijksmuseum in de lente van 2023. Dat is bepaald geen inkoppertje: de laatste keer dat zoiets gebeurde was in 1996 in het Mauritshuis, met 22 schilderijen. Het ziet ernaar uit dat het Rijks daar nog overheen gaat, terwijl er wereldwijd maar 34 schilderijen bestaan die met zekerheid aan Vermeer worden toegeschreven.
We kunnen ons verheugen op spektakel, en ook op een hoop mystificatie en een hoop gegis naar verdwenen meesterstukken, vreemde optische manoeuvres en beruchte vervalsingen. Dat is onvermijdelijk, want vergeleken met de grote massa gegevens over leven en werk van Rembrandt is er van Vermeer zo goed als niets bekend. Zijn reputatie bleef grotendeels tot Delft beperkt, hij signeerde minder dan de helft van zijn stukken en dateerde er maar één, er zijn geen tekeningen of voorstudies over, bij zijn dood wist niemand hoe groot zijn oeuvre precies was - schattingen houden het op niet meer dan veertig schilderijen. O, en hij was katholiek, wat misschien zou kunnen leiden naar andere interpretaties van de iconografie van sommige werken - maar ook dat is niet honderd procent bewezen.
Voor het Rijksmuseum is dit een relationele krachttoer zonder weerga. Die levert een balzaal aan topstukken op:De geograafuit Frankfurt; deBrieflezende vrouwuit Dresden, net spectaculair gerestaureerd; deBriefschrijvende vrouwuit Dublin (een schilderij dat twee keer werd gestolen, mogelijk ten behoeve van de ira); alle Vermeers uit het Mauritshuis inclusief hetMeisje met de parelen hetGezicht op Delft, enzovoort. De National Gallery of Art in Washington levert alle vier zijn Vermeers, of liever gezegd: alle drieënhalf, want het Vermeerschap van hunMeisje met de fluitwordt sinds de jaren vijftig betwijfeld. Het was in schenking uit 1942 door Joseph Widener, die het in 1906 had gekocht. In die jaren werd Widener op grote schaal door de Nederlandse kunsthandelaar Nardus belazerd.
Museum Prinsenhof Delft organiseert in dezelfde periode de tentoonstellingHet Delft van Vermeer, die de cultuurhistorische context van Vermeers praktijk toont.
Koen Kleijn