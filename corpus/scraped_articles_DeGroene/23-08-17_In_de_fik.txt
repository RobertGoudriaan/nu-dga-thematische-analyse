In de fik

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
17 augustus 2023
FILM How to Blow Up a Pipeline
Als eco-thriller speelt deze film in op de tijdgeest waarin klimaatactivisten radicaliseren in hun strijd tegen vervuilende industrieën. De titel zegt alles:How to Blow Up a Pipeline. We zijn in het westen van Texas waar acht jonge mensen samenspannen om een oliepijplijn te saboteren. Ze zijn allemaal op de een of andere manier persoonlijk geraakt door milieuvervuiling. Min of meer toevallig ontmoeten ze elkaar en dan krijgt het plan spontaan vorm. Geen van allen hebben ze idealistische motieven. De boel moet in de fik.
Verrassend is dat Daniel Goldhabers film, gebaseerd op Andreas Malms gelijknamige boek uit 2021, vooral ook een uitmuntende oefening in genre-filmmaken is.How to Blow Up a Pipelinevolgt de beste voorbeelden van deheist movie, The Taking of Pelham One Two Three(Joseph Sargent, 1974) en Quentin Tarantino'sReservoir Dogs(1992), films met een inventieve narratieve structuur, een montagestijl die in dienst staat van de spanningsboog en mensen aan de zelfkant van de samenleving die naar hetzelfde doel toe werken.
InPipelinewinden de personages er geen doekjes om: dat doel is terrorisme. In het afgelegen huisje in de buurt van de op te blazen oliepijplijn proberen ze het nog te relativeren met 'ja, maar Martin Luther King en Jezus waren ook terroristen', maar ze weten dat het kletspraat is. Ze zijn terroristen, punt. Al kijkende kun je niet anders dan het filmverhaal gesuperponeerd zien op onze huidige werkelijkheid: Extinction Rebellion maar dan mét effectief, extreem geweld, zoals ook Kim Stanley Robinson dat beschrijft in zijn steeds invloedrijker blijkende laatste romanThe Ministry for the Future. Hierin zorgen klimaatactivisten voor hét keerpunt in de strijd tegen dwarsliggende regeringen en bedrijven door de internationale burgerluchtvaart met legers drones te vernietigen, met als gevolg vele duizenden slachtoffers.
Dit is geen nihilisme, weet groepsleider Xochitl (Ariela Barer), maar een 'daad van zelfverdediging'. Zo raaktPipeline(net als Robinsons roman) prachtig een zenuw, te meer als we deze terroristen tijdens de verhaalontwikkeling leren kennen. Theo, een jonge vrouw die aan terminale kanker lijdt vanwege blootstelling aan toxische stoffen. Michael, eennative Americandie uitzichtloos leeft in het land van zijn voorvaderen. Logan en Rowan, die - heerlijk - hun handen niet van elkaar af kunnen houden, zo verliefd. De macho Dwayne (Jake Weary) die de familieboerderij gedwongen aanbig oilmoet verkopen. Dwayne. Pistool op de heup.Shotgunin de pick-up. Je juicht als hij weer eens boos kijkt.
Er is humor: Michael, 'explosieven-expert' die zichzelf nu en dan opblaast. Er is spanning: prachtig gemonteerd zijn actiescènes waarin de regisseur heden en verleden aan elkaar koppelt. En er is authenticiteit: jonge mensen op een missie. Je gelooft in alles wat ze voelen. Michael die het ontstekingsmechanisme activeert door een code in te toetsten op zijn walkietalkie - het moment van de waarheid.
Gawie Keyser
Te zien vanaf 17 augustus