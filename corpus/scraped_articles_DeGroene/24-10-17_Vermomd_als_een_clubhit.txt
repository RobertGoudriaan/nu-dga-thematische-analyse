Vermomd als een clubhit

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
17 oktober 2024
POP High Vis
Liam Gallagher zal komend jaar voor het eerst in jaren weer het podium delen met zijn vijf jaar oudere broer Noel, maar sinds enkele jaren lijkt het of hij daarnaast ook een vijftien jaar jonger broertje heeft; net zo arbeideristisch, maar minus de ironie. Graham Sayle is zijn naam, opgegroeid in de Britse badplaats New Brighton, waar al zijn leeftijdsgenoten naar techno en triphop luisterden, en hij zelf naar punk en hardcore. In 2016 richtte hij in Londen High Vis op, een van de grootste live-sensaties in popzalen en op festivals van de afgelopen jaren. De definitiestrijd (is High Vis nou post-punk, post-hardcore of indierock?) beÃ«indigde Sayle enkele maanden geleden in een interview als volgt:
'I do everything I can to minimise the conversation and if I'm really forced to, I tell them it's a punk band that doesn't look like one.'
Dat Sayle elke zin eruit spuugt als een ferme declamatie, heeft ervoor gezorgd dat waarschijnlijk geen enkele niet-hardcore band ter wereld zoveel hardcore-fans heeft als High Vis. Strikt muzikaal genomen lijkt High Vis meer op Oasis dan op Agnostic Front of Madball, maar Sayle geeft ieder nummer van de band een scheut woede mee.
Ook de funky opener van het nieuwe albumGuided Tour,net als het wave-achtigeWorth the Wait. Als Sayle net voor het refrein'And no one's waiting for me'sneert, zet je je schrap: weinig zangers kunnen zo dwingend een refrein inleiden als Sayle. Niet alleen de gitaren in afsluiterGone Foreverdoen denken aan de eerste twee albums van U2, ook de bijna bezeten intensiteit waarmee Sayle het refrein blijft herhalen doet dat.
Nummers alsFeeling BlessenFill the Gaphebben de frisse drive van The Clash en klinken tegelijk naar Britse klassenstrijd, naar anthems van de werkende klasse. Het rellerig opgefokteMob DLAklapt daar nog eens overheen.'Somewhere in between our hope and fate/ Nothing ever comes to those who wait',schreeuwt Sayle, een vervormend effect over zijn stem.
De grootste verrassing is het langste nummer dat High Vis ooit opnam, en tegelijk het meest poppy, dansbare, elektronische en het minst gitaargedreven.Mind's a Lieklinkt naar het Manchester van de jaren negentig. Het duet met de Londense zangeres en deejay Ell Murphy is een vlammende vertwijfeling over een mentale staat('Face to face with all I've known/ But I can't call these thoughts my own/ Redemption so far beyond me/ Paranoid, alone and lonely').Maar dan vermomd als een clubhit, waar een punkzanger doorheen rent.
Leon Verdonschot
High Vis -Guided Tour(verschijnt 18 oktober bij De Konkurrent). 6 februari in Nijmegen, 7 februari in Den Haag en 8 februari in Groningen
Brage Pedersen | High Vis met links frontman Graham Sayle