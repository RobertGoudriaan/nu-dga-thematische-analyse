Terug naar thuis

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
27 oktober 2022
Na de romanNegerjood in moederlandlaat Ellen Ombre inLastopnieuw een Surinaamse haar roots onderzoeken. Een opmerkelijk boek.
Wie ben ik?Waar kom ik vandaan? De vragen als zodanig worden niet gesteld in de nieuwe roman van Ellen Ombre - ze zouden te na√Øef klinken in deze hoekige Vatersuche - maar hoofdpersonage Lot is tot veel bereid om te weten te komen hoe het zit, met haar voorouders. Als ze terugdenkt aan haar jeugdjaren in Suriname voelt ze alleen maar twijfels, met een moeder die met een hete kam net zo lang haar kroeshaar teisterde tot het steil neerviel en een vader die haar het gedichtNegerschapmeegaf om haar klasgenoten voor te dragen.
Lot,what's in a name.
Van jongs af aan hangt het meisje aan de lippen van haar geleerde vader die alles verzamelt over de bewoners van de zeventiende-eeuwse Jodensavanne in Suriname. Door relaties die ontstonden tussen de Sefardische plantagehouders van weleer en de uit Afrika afkomstige slaafgemaakten ontstond een bevolkingsgroep die werd aangeduid met de benaming - ik noem het maar gewoon zoals Ombre het noemt - Negerjoden. 'Als de benen van een hoefijzer', zo legt de geleerde vader uit, Gandhi-montuur met dikke glazen op de neus, tikkend op zijn bureau met het hoefijzer dat hij als presse-papier gebruikt. 'Het ene uiteinde Sefarden, het andere Afrikanen in slavernij.'
Al eerder schreef Ombre over de naspeuringen van een Surinaamse naar haar achtergrond, met name in de romanNegerjood in moederlanduit 2004, waarin 'Lot' nog Hannah heet. Achttien jaar later lijkt de visie van de schrijfster op het mogelijk dubbel beklagenswaardige van deze bevolkingsgroep - waarmee zijzelf dus verwant zou zijn - ietwat gekanteld. Opnieuw koos ze als motto een citaat van Arthur Schnitzler over het zogenaamde 'elkaar begrijpen', nu in een nog meer onomwonden formulering. Sprak er destijds nog een soort wensdenken uit het gekozen citaat, beter elkaar koeltjes de hand reiken dan onwaarachtig om de hals vallen, nu is het kortweg: 'De hemel beware ons voor het "begrijpen". Het ontneemt onze toorn de kracht, onze haat de waardigheid, onze wraak de lust en onze herinnering bovendien nog de zaligheid.'
Precies dat zoete van de wraak, het zachte van de herinnering, omkranst door de woede van de vernedering, bepalen de toon van het opmerkelijkeLast. De bagage heeft Ombre opnieuw verdeeld, meer dan in de vorige roman laveert het lastdier tussen feit en fictie. De documentaire aspecten van de roman worden onderstreept door de bijgeleverde illustraties en bronvermeldingen. In het eerste deel is de leergierige, vroegrijpe vaderdochter aan het woord, grijpende boven haar macht, object van spot voor de moeder. 'Of ik wist wat een blauwkous was.' Zijn wij joods? vraagt ze haar moeder, waarop die antwoordt: 'Was het maar zo eenvoudig. Soms tel je bij die mensen mee, andere keren niet.'
En: 'Familie is vaker een last dan een zegen.' Eenmaal in Nederland - Lot is negen als ze de overtocht per boot maken, het is juni 1961 - maakt de moeder maar al te graag sier met haar al dan niet 'echte' joodse achtergrond. Je kunt jezelf een leven lang afvragen waar je vandaan komt, wie je bent, in de blik van de ander is alles meteen al duidelijk. Bij haar eerste spreekbeurt voor de nieuwe klas over de Nassylaan waar haar ouderlijk huis stond, vernoemd naar de stichter van de Jodensavanne, willen haar klasgenoten alleen weten of er ook een Loempiastraat in Paramaribo is, en een Bamilaan.
'Vrienden maakte ik niet. Schuchterheid werd voor hooghartigheid aangezien. "Voor een
Surinaamse heb je wel erg veel kapsones."' Als haar vader tijdens zijn wandeltochtje door Buitenveldert nageroepen wordt, 'Dag Zwarte Piet', houdt hij de tochtjes voor gezien. Lot zou hem willen geruststellen, het werk uit handen nemen, een antwoord geven op alle vragen over de Sefarden en hun slaafgemaakten. 'Geen fictie, maar op feiten gestoeld.' In plaats daarvan krijgt ze last van paniekaanvallen, een eetstoornis, een baantje in de boekhandel aan het Damrak, suspecte bewonderaars.
Nogmaals,Lastis een opmerkelijk boek. Pijnlijk en rauw, getuigend van een sensitiviteit die er om vraagt gekwetst te worden, tegelijkertijd neemt de schrijfster haar kans om terug te slaan. Al eerder schreef ze over de succesvolle wetenschapper bij wie ze een heenkomen vond, toen noemde ze hem Chaim, nu heet hij Baruch. Ik weet niet wat ik interessanter vond: de direct tot figuren uit de Amsterdamse intellectuele kring herleidbare passages, of de manier waarop de vertelster haar wanhoop op velerlei gebied kenbaar maakt. 'We worden niet geboren met seksuele vaardigheden, en er bestaat geen opvoeding waar we erin opgeleid kunnen worden.'
De hele geschiedenis met Baruch leest als een gecodeerd verhaal, stevig ingepakt tussen de andere hoofdstukken, 'een levend theater' noemt ze het zelf, als iets waarvan ze zich ook weer kan ontdoen, na vele jaren.
In het slotdeel wordt teruggekeerd naar het moederland, natuurlijk. Zelf heb ik al drie keer de huizen aan de Nassylaan op de Surinaamse Funda-site opgezocht, maar de vertelster inLast, die zich tegen die tijd geloof ik inmiddels liever niet meer Lot noemt, vermijdt tot op het laatst de plek waar het ouderlijk huis stond. 'Toen ik het ten slotte aandurfde, greep de confrontatie me bij de keel. De doodlopende straat was nog steeds ongeplaveid. Van de majestueuze mahoniebomen restte een enkel geamputeerd stuk stam. Ik stopte voor een erf zonder straathek.'
Het contact met een nazaat van de Nassy-familie zet haar toenemende vertwijfeling over 'wat en wie een Jood precies is' in een wrang licht. De jongetjes Nassy werden midden jaren dertig uitverkoren door het Portugees-Joodse Armenbestuur om in Amsterdam tot voorbeeldige joden te worden omgevormd. Zelf werd hij afgekeurd, maar zijn elfjarige broertje moest het veilige Suriname verlaten, ook omdat zijn familie financieel onder druk werd gezet. Terug in Amsterdam kan de schrijfster niet anders dan haar eigen papieren te laten rusten, om de gedoemde laatste gang na te gaan van deze Leo Nassy.
Duy Quoc Vo | Ellen Ombre neemt de kans om terug te slaan  ELLEN OMBRE Last Nijgh & Van Ditmar, 272 blz.