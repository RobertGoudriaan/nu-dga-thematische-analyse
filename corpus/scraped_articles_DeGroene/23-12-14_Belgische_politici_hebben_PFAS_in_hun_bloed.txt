Belgische politici hebben PFAS in hun bloed

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
14 december 2023
Brussel- Acht van de acht Belgische politici die hun bloed hebben laten testen bleken giftige pfas-stoffen in hun lichaam te hebben. 'Niemand is immuun',
zegt de milieuorganisatie Bond Beter Leefmilieu (bbl), die het kleinschalige onderzoek deed.
Iedere politicus, ongeacht levensstijl of woonplek, had minstens drie van de dertien stoffen waarop getest werd in het bloed, met uitschieters tot wel zes stoffen. 'Het meest opvallend zijn de hoge concentraties pfos en pfoa', zegt Tycho Van Hauwaert (bbl) tegen vrt.Die stoffen zijn al respectievelijk vijftien en drie jaar verboden in België. 'Dat bewijst hoelang die stoffen in het lichaam blijven.' De bond pleit, net als de Nederlandse regering, voor een Europees verbod op het gebruik ervan.
Nederland en België kampen beide met een pfas-probleem, maar de aanpak verschilt sterk. Over de grens speelt bloedonderzoek namelijk een veel grotere rol in de strijd tegen dezeforever chemicals,een term die vaak wordt gebruikt voor pfas omdat de stoffen nauwelijks afbreken in lichaam en milieu.
In de zomer van 2021 werden er pfas-concentraties gemeten in het bloed van 796 omwonenden van de 3M-fabriek in het Vlaamse Zwijndrecht (net buiten Antwerpen). Daaruit bleek dat meer dan de helft van de omwonenden te hoge waarden heeft. Sommigen zelfs honderd keer te hoog. Om dat verder te onderzoeken kunnen de vele duizenden inwoners binnen een straal van vijf kilometer rondom 3M gratis deelnemen aan een bloedonderzoek om hun PFAS-concentraties te bepalen. En ook op andere plekken in België met PFAS-gevaar worden nu door de Vlaamse overheid bloedmetingen gedaan. In Beringen bijvoorbeeld, in Belgisch Limburg. En in Ronse, bij de Franse grens met Lille.
Nederland voert de strijd tegen de vervuilende chemiereuzen daarentegen vooral juridisch. Na uitzendingen vanZembladeze zomer diende advocaat Bénédicte Ficq namens duizenden omwonenden een schadeclaim in bij Chemours in Dordrecht. In oktober meldde het Openbaar Ministerie dat het een strafrechtelijk onderzoek is begonnen tegen het bedrijf. Eerder bepaalde de rechtbank in Rotterdam al dat de fabriek deels aansprakelijk is voor milieuschade die gemeenten in de omgeving hebben geleden.
Grootschalig bloedonderzoek blijft in Nederland echter uit: het RIVM werkt alleen 'opdrachtgestuurd'. Wie zijn of haar bloed tóch wil laten onderzoeken kan daarvoor terecht in het Albert Schweitzer-ziekenhuis in Sliedrecht of Dordrecht. Na zes weken volgt de uitslag. Kosten: 82 euro.