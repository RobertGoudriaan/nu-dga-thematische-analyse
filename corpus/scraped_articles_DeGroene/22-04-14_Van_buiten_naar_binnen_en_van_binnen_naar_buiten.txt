Van buiten naar binnen en van binnen naar buiten

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
14 april 2022
Ik zit al een tijdje binnen, zeker een paar jaar. De tijd gaat voorbij, zie de zon ondergaan, door de tralies van mijn raam.
Morgen ga ik naar buiten, maar ik ben niet degene die gaat.
Het regent hard buiten, het is koud buiten, heb mijn mooiste kleren aan, die ik van de zeven euro per week heb gespaard.
Toch ziet niemand me staan, kent niemand mijn naam, en in tegenstelling tot binnen, weet niemand wat ik heb gedaan.
In mijn eentje loop ik door de straat. Een hele prestatie.
Niet elke gedetineerde die dit pad haalt. Een gedetineerde, een stempel die niet weggaat. Buiten ben ik niemand, geen familie, geen vrienden, geen vriendin.
Binnen ben ik een nummer en nummers zijn niet zoveel waard.
De tijd is om en ik loop weer op de afdeling. Niemand die weet hoe het is gegaan, leef in twee werelden, maar in beide geen plaats.
In mijn omgeving is alles kapot hoever ik ook ren, hoever ik ook ga.
Een thuis kan mij niet gegeven worden. Op een dag dat ik het maak.