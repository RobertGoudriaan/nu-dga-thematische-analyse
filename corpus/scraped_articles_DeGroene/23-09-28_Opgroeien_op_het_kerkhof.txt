Opgroeien op het kerkhof

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
28 september 2023
POPMUZIEK Empire State Bastard
Simon Neil is de zanger en gitarist van het Schotse trio Biffy Clyro, zeker live een van de spannendste rockbands van de laatste jaren. Na een weinig geslaagde akoestische liveplaat (onder de uit een oude schuur geraapte MTV Unplugged-titel) bracht de band zowel in 2019, 2020 als 2021 goede albums uit, met de experimentele soundtrack van de (gekraakte en onopgemerkte) filmBalance, Not Symmetryals hoogtepunt.
Kennelijk had Neil behoefte aan niet alleen iets anders, maar ook iets harders dan Biffy Clyro, want hij richtte een band op waarvoor hij ervaren leden wierf uit de postpunk en indierock, maar waarvoor hij één naam binnenhaalde die alles zegt over de signatuur. Drummer Dave Lombardo. Waar Dave Lombardo is, daar is heftigheid. Na zijn vertrek bij metal-legende Slayer dook Lambardo op in vele bands, maar allemaal waren ze hard, en vooral gingen ze nooit recht vooruit. Zijn samenwerking met Mike Patton van Faith No More in de band Dead Cross leverde tot nu toe twee heerlijke albums op, die ogenschijnlijk klinken naar chaos, maar in werkelijkheid juist vol staan met zeer vernuftige songstructuren. En toen de oude punkband Misfits in de Verenigde Staten bleken te zijn uitgegroeid tot een stadionband, wisten ze wel wie ze moest inhuren om hun alle kanten op waaiende gerammel te voorzien van heipalen als fundament: Lombardo.
De samenwerking tussen Neil en Lombardo in Empire State Bastard doet alleen even denken aan Biffy Clyro, maar veel vaker aan Dead Cross, zeker wanneer de band aangestuwd door Lombardo heen en weer continu van tempo en dynamiek wisselt, en Neil daaroverheen krijst - want dat blijkt hij ook te kunnen. Fantastisch is het kaal uitgebeendeTired, Aye?waarin complexe drumritmen en vocalen de hoofdrol opeisen. Bij het daaropvolgende zuigend repetitieveSons and Daughtersschreeuwt Neil zijn 'This isn't the life that you sold us'net zo hard, maar is de gitaar weer terug op de voorgrond.
Dat de basis van de teksten is gelegd tijdens de coronapandemie bewijst andermaal dat die jaren hebben geleid tot veel sluimerend ongenoegen en gevoelens van onthechting en vervreemding. Want ze zijn inktzwart, de teksten die Simon Neil zijn microfoon in gilt.
Het allerbeste en langste nummer is de afluisterThe Looming,ingeleid door Neils zin 'I'll never grow old in a graveyard'.Het nummer is loom, zwaar en traag en klinkt zoals destoner-rock van Kyuss zal klinken voor iemand die in een bad trip zit. Simon Neil wilde een muzikaal vehikel voor zijn gevoelens van nihilisme en misantropie, zei hij in een interview over het ontstaan van deze band. Dat is hem gelukt.
Leon Verdonschot
Empire State Bastard -Rivers of Heresy.Empire State Bastard speelt 5 november in de Melkweg
Gavin Smart | Simon Neil (l) en Mike Vennart van Empire State Bastard