Goede tijd Kroniek van kunst&cultuur

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
27 oktober 2022
POPMUZIEK Arctic Monkeys
In 2011 verscheen de verhalenbundelDe dag dat ik naar de Arctic Monkeys gingvan journalist John Schoorl. In het titelverhaal beschrijft hij 27 februari 2006, de dag dat de Arctic Monkeys optraden in de Melkweg in Amsterdam. Toen ging het nog om 'vier snotjongens uit High Green, Sheffield', aangevoerd door Alex Turner, 'een bedeesd, pukkelig scharminkel met het kapsel van een 8-jarige die net uit zijn bed komt. Hij snerpte en kauwde in Yorkshire-dialect.'
Opwinding, daar draaiden de Arctic Monkeys toen om, geheel in de geest van hun met adrenaline gevulde debuutsingleI Bet You Look Good on the Dancefloor.Inmiddels is er veel veranderd. De status van de band: de Arctic Monkeys staan volgend jaar als headliners op grote zomerfestivals als Rock Werchter en ze treden niet meer op in de Melkweg, maar in de 26 keer zo grote Ziggo Dome. Twee avonden.
En de muziek van de Arctic Monkeys draait al lang niet meer om springerige opwinding van postpunk. OpThe Car,het eerste album in vier jaar, domineren strijkers over gitaren, is 'melancholie' het sleutelwoord en laveert Alex Turner tussen de crooner uit een nachtclub en de falset uit een soulshow, terwijl zijn band net zo gemakkelijk uit jazz als uit funk plukt.
Tegen het Vlaamse weekbladHumozei Turner over het nieuwe album: 'Ik hoop gewoon dat het niet klinkt alsof we een paar strijkers op de muziek van een rockband hebben geplakt.' En inderdaad:The Carklinkt als het resultaat van een heldere keuze, waarbij vervolgens veel tijd en aandacht zijn besteed aan het uitwerken daarvan - dit album is zeer hoorbaar geen haastklus. Het fraaist werkt het wanneer er iets donkers in de ondertoon zit, zoals in het licht onheilspellendeSculptures of Anything Goes,dat in sfeer zelfs een beetje doet denken aan het latere werk van Portishead. De timing en plaatsing van Turners teksten zijn hier ook fenomenaal. In 2011 schreef Schoorl in zijn verhaal al over Turners teksten: 'Hij had Alan Sillitoe in zijn vizier, de Engelse Ernest Hemingway, met zijn rauwe realisme van de arbeidersklasse. (...) Zijn leraar Engels had 'm een duwtje gegeven naar de literatuur, en zo kwam hij terecht bij de Engelse punkdichter John Cooper Clarke.'
Inmiddels hoort Turner zelf tot de beste verhalenvertellers uit de popmuziek, die ook in raadselachtigheid beeldend blijft. In datSculptures of Anything Goeszingt hij:'Village coffee mornings with not long since retired spies/ Now that's my idea of a good time/ Flash that angle grinder smile/ Gasp and roll your eyes/ And help me to get untied/ From the chandelier/ And twizzling round an umbrella/ I'll sing a tune.'
Leon Verdonschot
Arctic Monkeys -The Car. Live op 5 en 6 mei 2023 in de Ziggo Dome, Amsterdam
Arctic Monkeys | De Arctic Monkeys