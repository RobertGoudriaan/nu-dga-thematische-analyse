Tot je dood bent

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
5 september 2024
POP Fontaines D.C.
In een even rap als gestaag tempo heeft de Ierse postpunk-band Fontaines D.C. zich via de clubs en de festivals omhoog gespeeld naar de grote concerthallen van Europa en Groot-Brittannië. Hun debuutalbum was stilistisch nog afgebakend: puntig en pakkend. Thematisch was het al even trefzeker: geen mens kon na het beluisteren van de teksten nog twijfelen over de afkomst van de leden (dat twee van de vijf Conor heten, hielp ook wel, en anders wel dat D.C. stond voor Dublin City). Opvallend was de poëtische kracht van die teksten, maar de vijf leden begonnen dan ook niet als een band, maar een poëziecollectief dat twee bundels uitbracht. Ze lieten zich beïnvloeden door Rimbaud en de Beat-dichters, maar uiteraard ook James Joyce en William Butler Yeats.
Nu, vijf jaar, een vertrek uit Ierland en drie albums later, is de liefde voor poëzie nog steeds hoorbaar (alleen de titel van het album al,Romance:opnieuw Rimbaud), maar er sijpelen veel meer invloeden door in de muziek van Fontaines D.C. Veel meer jaren negentig ook. De keuze voor producer James Ford (bekend van onder meer zijn werk met Blur en Arctic Monkeys) is een veelzeggende en bepalende.
OpeningsnummerRomanceis ingehouden, maar geladen met drama. Ook in de tekst, die de oerthema's liefde en dood koppelt:'I will be beside you/ Till you're dead.'
De band valt vervolgens in bijStarbuster,een nummer dat zanger Grian Chatten in interviews heeft gerelateerd aan een paniekaanval die hij in een Londens metrostation kreeg. In het refrein maakt hij de paniek voelbaar, ook in zijn ademhaling.'I wanna bite the phone, I wanna bleed the tone/ I wanna see you alone, alone, alone.'Hij zingt het rap-zingend, zoals in de jaren negentig bands als Third Eye Blind en Smash Mouth geregeld deden. Met die eerste band heeft Fontaines D.C. de donkere ondertoon gemeen. De meeslepende afsluiterFavouritebrengt Fontaines D.C. dan weer dichterbij dan ooit tevoren bij Oasis, de grootste (toen nog) Europese band van datzelfde decennium.
Ronduit grandioos is het uitgekledeIn The Modern World, dat drijft op een eenvoudig, repetitief gitaarakkoord, dat richting refrein bijval krijgt van strijkers. Chatten zingt het niet, maar bréngt het werkelijk: hoog in'I feel alive/ In the city/ That you like',laag, bijna croonend laag bij'I don't feel anything/ In the modern world'.En wie is die Charlene toch, tot wie Chatten zich in het nummer steeds richt? Het was een populaire naam in het Dublin van de jaren negentig, en volgens een enkele digitale namen-encylopedie is de oorspronkelijk betekenis van de naam 'free man'. Zo blijft er wel vaker iets te raden over, iets om zelf in te vullen, te associëren. Het poëziecollectief in Fontaines D.C. leeft voort.
Leon Verdonschot
Fontaines D.C. -Romance(Beggars). 16 en 17 november in AFAS Live
Simon Wheatley | Fontaines D.C.