Visdief

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
3 november 2022
IDFA Geographies of Solitude
Eigenlijk leren we de hoofdpersoon vanGeographies of Solitudenauwelijks kennen. Ze heet Zoe Lucas en woont al meer dan veertig jaar op Sable Island, een afgelegen eilandje 175 kilometer voor de westkust van Canada, waar alleen in de zomermaanden toeristen komen. Haar gezicht gaat schuil achter een zonnehoed, een dikke sjaal of wapperende krullen. Vaak wordt ze op de rug gefilmd, terwijl ze door de duinen loopt en met haar handen langs het helmgras strijkt. Nergens klinkt er een stem van een soortgenoot, er is alleen de natuur die tot haar spreekt. Het spookachtige gehuil van de zeehonden in de branding, het kalmerende geklots van de golven en af en toe de schrille roep van een visdief.
Ook Lucas' binnenwereld blijft grotendeels verborgen. Er zijn geen bespiegelingen over wat zo'n solitair bestaan doet met een mens, geen psychologische pogingen om haar beweegredenen te doorgronden. We zien hoe ze met een pincet in een petrischaaltje plukt, om microplastics uit het water te vissen. Hoe ze botten en schedels van paarden verzamelt en spreadsheets bijhoudt met gegevens over planten. De aanwezigheid van andere mensen op deze planeet verraadt zich vooral door het afval dat aanspoelt op het strand of eindigt in de maag van een meeuw.
Geographies of Solitudevan de Canadese filmmaker Jacquelyn Mills is een poÃ«tische documentaire, van het soort dat niet te veel uitlegt, maar de kijker liever betovert met beelden geschoten op analoge 16mm-film die werd ontwikkeld met experimentele milieuvriendelijke materialen. De subtiele soundtrack zou niet misstaan als ambient album. Volgens het woordenboek laat 'solitude' zich het beste vertalen als 'eenzaamheid', maar in dit geval lijkt 'afzondering' passender. Verfrissend genoeg wordt afzondering hier niet gepresenteerd als een manier om jezelf te leren kennen, maar vooral als een manier om de omgeving beter te begrijpen. In plaats van introspectieve overpeinzingen, vertelt Lucas opgewonden over insecten in paardenstront en vult ze haar notitieblok met aantekeningen over de plaatselijke flora en fauna. Wat ze doet is documenteren.
Het is geen bewuste keuze geweest om haar leven hier door te brengen, zegt Lucas, het gebeurde gewoon. De enige keer dat we haar gezicht goed te zien krijgen is op archiefmateriaal uit 1981, wanneer Jacques Cousteau met een cameraploeg Sable Island bezoekt. Hij wil weten of ze van dit eiland is gaan houden. Zeker, antwoordt ze, het is een soort thuis geworden. Hoewel het huis slechts enkele bewoners kent, is Lucas dag in dag uit druk met opruimen. Zijn dit alle ballonnenlintjes die je dit jaar hebt verzameld? vraagt documentairemaker Mills wanneer ze een enorme zak vol plastic slierten dichtknoopt. O nee, zegt Lucas, in de schuur staan nog een paar zakken. Gelukkig neemt het aantal de afgelopen jaren af, al komt dat niet zozeer door een groeiend bewustzijn over de milieuschade, maar doordat de prijs van helium is gestegen.
Jaap Tielbeke