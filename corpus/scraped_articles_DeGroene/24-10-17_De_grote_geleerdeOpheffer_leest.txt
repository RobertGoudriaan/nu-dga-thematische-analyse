De grote geleerde Opheffer leest

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
17 oktober 2024
Twee keer zag ik Umberto Eco in Amsterdam. De eerste keer was in 1981 in café 't Smalle aan de Prinsengracht. Ik kende Eco's reputatie als grote geleerde. Zijn romanIn de naam van de rooswas een geweldig succes. Ik was er nog niet toe gekomen het te lezen. Eco zat met iemand te praten van wie ik me alleen maar herinner dat hij constant aan het knikken was. Mij viel het nasale stemgeluid van Eco op. Het was aan het eind van de middag en hij dronk koffie. Ik bier. Na drie bier had Eco drie koffie op.
De tweede keer dat ik Eco zag - een paar jaar later - was op de Bloemgracht. Ik had een vermoeden waar hij naartoe ging: de Bibliotheca Philosophica Hermetica. Die bibliotheek heb ik nooit bezocht, hoewel ik er destijds op veertig meter vandaan woonde, maar zij werkte op mijn fantasie; daar bevonden zich 'toverboeken' en die wilde ik eens zien. Die collectie bestond namelijk onder andere uit geschriften over gnosis, mystiek, alchemie, soefisme, kabbala, antroposofie, vrijmetselaars, judaica en de Heilige Graal. Het had ook de eerste druk van Dante'sGoddelijke komedieuit 1481. Ik snapte onmiddellijk waarom Eco zich daar thuis voelde. Eco (1932-2016) was immers semioticus - hij bestudeerde tekens en tekensystemen - en voor zijn romans putte hij uit allerhande mystieke en scholastieke geschriften.
Ik las vervolgensIn de naam... en kon er tamelijk slecht tegen. Ik kwam er moeilijk doorheen. Ik zag wel dat ik met pure intelligentie te maken had, maar als liefhebber van het proza van Elsschot, Reve, Nescio, en als iemand die hield van detectiveschrijvers als Agatha Christie, Simenon, P.G. Wodehouse en Raymond Chandler, vond ik deze thriller nogal vervelend. De intellectuele grapjes ergerden me. Een detective die William van Baskerville heet (o ja, een verwijzing naar Sherlock Holmes), een helper die Adson heet (o ja, net als Watson bij Sherlock Holmes). Een blonde ziener die Jorge van Burgos heet (o ja, Jorge Luis Borges dieDe bibliotheek van Babelschreef).
Verder zaten er ook nog allerlei andere verwijzingen in (o ja, dit verwijst naar Johannes in de bijbel, en o ja, dit verwijst naar het scheermes van Ockham, en dit verwijst naar Dante, en dit verwijst naar...). Tja, goh, interessant hoor, knap, mooi... Het vervelende was: het boek (en ook de latere boeken van Eco) zat vol zaken waar ik wel van hield: taalgrappen, parodieën, pastiches, politieke analyses, spelletjes, gedichten, alles wat met taal heeft te maken. Hij was een soort Hugo Brandt Corstius, maar die was oneindig veel komischer en had absoluut een betere stijl, althans eentje die nauw aansloot bij mijn poëtica.
Ik bleef boeken en boekjes van Umberto Eco kopen en vroeg mezelf steeds af: waarom doe ik dit? Het antwoord was: ofschoon ik alles van hem niet zo leuk, te lang en te briljant vind, zijn zijn ideeën meesterlijk. Van zijn boekPlato in de bananenbarbijvoorbeeld enDe aankomst van Columbus in Amerikain de vorm van een live televisie-uitzending, tot een pastiche op Lolita ('Nonita' genaamd, alles omgedraaid: jong ventje wil de liefde van een oude dame). En uiteraard kocht ik ook zijn boekOver literatuur,een bijna vierhonderd pagina's tellende studie. Weerrazor blade sharp, maar bij alles had ik eenmaar... Goh, wat was hij knap!
Zijn proza deed me denken aan het werk van een fijnschilder die iedere haar, iedere plooi in een rok, iedere ader in een voet weet te schilderen, maar uiteindelijk staat je mond open van bewondering omdat het zo 'echt' is en niet om wat het je doet. En uiteraard had Eco ook een lijvige studie geschreven getiteldDe grenzen van interpretatie,voor het geval we zijn boeken niet goed zouden begrijpen. De professor als het knapste jongetje van alle universiteiten bij elkaar. Van Eco hield ik als een jongetje van zestien dat verliefd is op de prachtige Brigitte Bardot, maar beseft dat haar liefde voor hem te hoog gegrepen is.
Van Umberto Eco hield ik als een jongetje van zestien dat verliefd is op Brigitte Bardot