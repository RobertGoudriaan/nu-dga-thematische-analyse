Gekleurde blikken

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
6 juli 2023
Toen Dorothy West(1907-1998) nog in Boston woonde en haar welgestelde ouders al gescheiden waren, riep haar moeder haar en haar neefjes en nichtjes vaak bij elkaar voor een wandeling:'Come on, children, let's go out and drive the white folks crazy!'Waar raakten die witte mensen dan zo van streek? Van de vele schakeringen 'zwart' die die kinderen, uit gemengde huwelijken, vertoonden, inclusief goudbruine krullen en groene of zelfs blauwe ogen.Black comes in all colors.Grote consternatie dus onder hen die een stereotiep beeld van 'zwart' koesterden.
De journalist Dorothy West, die tijdens de Harlem Renaissance (de opbloei van de zwarte cultuur) optrok met literaire grootheden als Langston Hughes en Zora Neale Hurston, schreef twee romans in haar lange leven. De eerste schreef ze op Martha's Vineyard, een eiland voor de kust van Massachusetts waar West deels haar jeugdjaren doorbracht:The Living is Easy(1948). Pas in 1995 kwam West met haar tweede (familie)roman,De bruiloft,gesitueerd op Martha's Vineyard in 1953 in de rijke zwarte buurt 'het Ovaal'. Centraal staan de Coles, een familie van artsen. Het verhaal begint op de dag vóór Shelby Coles gaat trouwen met de witte jazzpianist Meade. Die trouwpartij grijpt de alwetende verteller aan om generaties ver terug te blikken, tot aan de plantage- en slaventijd. Alleen zo kan er een beeld ontstaan van hoe wit en zwart zich ondanks honderden hindernissen vermengden en welke spanningen daaruit voortvloeiden.De bruiloftis gefixeerd op huidskleur. Hoe bleker hoe beter? Hoe lichter hoe lelijker? In de roman heerst de racistische Jim Crow-mentaliteit - maar ook het 'omgekeerde racisme', zoals West het noemt, de Crow Jim-houding.
Dorothy West presenteert een scherp historisch beeld vanaf de afschaffing van de slavernij tot 1953 en doet dat dankzij wisselende perspectieven. Er is de invalshoek van Gram, de oermoeder van de Coles. Zij was de dochter van plantagehouder kolonel Lance Shelby die nu, als 98-jarige, tegen haar zin in een compleet zwarte buurt woont. De stokoude vrouw met haar stokoude plantagementaliteit juicht het toe dat haar achterachterkleinkind Shelby (een zwarte jonge vrouw met een 'lichte' huid en 'goudblonde' krullen) met een witte man trouwt: 'Ze gaat trouwen met een echt witte man. Geef haar luisterbereide geest in om als witte te gaan leven.' Shelby's donkerdere zus Liz is met de zwarte Lincoln getrouwd en heeft een zwarte baby. Die baby ('dat kind') wenst Gram niet vast te houden.
En dan is er nog een kaper op de kust in de gedaante van outsider Lute McNeil, een succesvolle zwarte meubelmaker met drie dochters van drie witte vrouwen. Hij heeft zijn zinnen gezet op Shelby en past al zijn verleidingskunsten toe om haar één dag voor haar huwelijk te kunnen schaken. Aan het slot van de roman - het einde is niet zo geslaagd - wordt hij gestraft: hij raakt betrokken bij een dodelijk verkeersongeluk. Eigen schuld of wrede wraak?
De kracht vanDe bruiloftligt in de presentatie van al die personages die met grenzeloos doorzettingsvermogen maatschappelijke barrières slechtten en dwars tegen de racistische stroom in vooruit en sociaal hogerop kwamen en zo niet meer te negeren waren, niet meeronzichtbaarwaren. Onder de geportretteerden bevindt zich ook Hannibal, getrouwd met een witte vrouw, die dankzij zijn leergierigheid docent geschiedenis werd en eindigde als hoofd van een zwarte universiteit in Washington. Dankzij al die historische portretten isDe bruiloftóók een historische roman die de Amerikaanse geschiedenis van veel kanten kleurt.
Een cruciale scène in de roman is een kinderherinnering van Shelby. Op een dag verdwaalt ze op het eiland en komt in een andere, witte buurt terecht. Ze wordt als vermist opgegeven en er komt een signalement: het gaat om een zwart kind. Toch associëren de mensen die haar zien haar niet met een zwart meisje omdat ze er in hun ogen niet 'zo' uitziet want blond en 'schemerblauwe ogen'. Mensen vragen aan Shelby of ze zwart is, maar ze antwoordt dat ze dat niet weet. Ze heeft nog geen idee wat de begrippen 'witte mensen' en 'zwarte mensen' betekenen.
De verteller, buikspreker van Dorothy West, heeft dan al Shelby's zus tekeer laten gaan tegen de oude plantagedame Gram: 'Ik word misselijk van u. Het maak niet uit hoe wit wij allemaal zijn, we zijn zo zwart als Laurie [haar dochtertje].Uwras vindt dat. Laurie is niet anders dan ik, alleen donkerder. De rest van uw leven zou zoveel makkelijker zijn als u dat korstje niet steeds weer van de wond bleef krabben.'
De gekleurde blikken inDe bruiloftweerspiegelen al te vaak een blind uitzicht: men ziet niets of men is voorgeprogrammeerd en men ziet slechts wat is voorgeschreven. Wie boven 'die merkwaardige wittemensengewoonte' wist uit te stijgen en echt goed kon kijken, bijvoorbeeld naar het verdwaalde kind op Martha's Vineyard, zou 'in Shelby een glimp hebben opgevangen van de overlappende werelden en tegengestelde mores die ze [witte mensen] in hun leven niet meer zouden meemaken.' Ella Fitzgerald kon indringendSummertimevertolken, waarin zomerse katoenvelden voorkomen en de regels'and the livin' is easy'.Die katoenvelden komen terug in Wests geweldigeThe Living is Easy, waarin een jonge vrouw vanuit het Zuiden naar het Noorden trekt. Ze moet wel. Uitgeverij Cossee zou die roman ook 'moeten' vertalen.
In De bruiloft ziet men slechts wat is voorgeschreven
Bridgeman Images | Dorothy West blikt terug tot aan de plantage- en slaventijd DOROTHY WEST De bruiloft Vertaald door Anna Helmers-Dieleman. Cossee, 270 blz.