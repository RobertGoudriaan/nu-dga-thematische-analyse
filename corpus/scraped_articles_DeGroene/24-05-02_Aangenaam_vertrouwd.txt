Aangenaam vertrouwd

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
2 mei 2024
HIPHOP Eon
'Just call this an addendum to the first and second chapter',aldus Pete Philly opEnter,het welkomstlied vanEon. Hij rapt zoals we hem kennen: soepel, snel, met een heldere dictie en een lichte rasp in zijn stem. Ook de muziek klinkt aangenaam vertrouwd: producer Perquisite gebruikt harde drums, een simpele baslaag en frivole strijkers - hij werd opgeleid als cellist.
Het is een wonderlijke combinatie van tonen, en precies daarmee heeft Pete Philly & Perquisite zich al meermaals onderscheiden. Dit Nederlandse duo vermengt hiphop, jazz en klassiek op een zorgvuldige, volstrekt vanzelfsprekende manier.
En nu is het dus tijd voor een addendum, dat overigens volgt nadat die eerste tweechaptersallang zijn verschenen. In 2005 brak het tweetal door met het zeer geslaagde debuutMindstate,twee jaar later volgde het verwanteMystery Repeats. Lovende recensies volgden, Pete Philly (1980) trok de aandacht met zijn in rimpelloos Engels gerapte verhalen, Perquisite (1982) met zijn uitgekiende samensmeltingen van klassieke elementen en stevige hiphop-beats. Het leek de opmaat voor veel projecten, internationaal succes lonkte - en toen stopte de samenwerking. Creatieve meningsverschillen, werd verklaard. In interviews wekten de twee vooral de indruk dat ze genoeg van elkaar hadden. Tot ze eind 2023 onverwachts samen op een podium stonden. Ze gingen weer muziek opnemen, en nu is er de eerste plaat in ruim vijftien jaar.
Het wonderlijke: sinds Pete Philly & Perquisite doorbraken, is hiphop qua trends en reikwijdte rigoureus veranderd, maar voor dit duo lijkt dat amper uit te maken.Eonhad ook vijftien jaar geleden kunnen verschijnen en klinkt toch niet gedateerd. Met andere woorden: Pete Philly & Perquisite gaan gewoon verder waar ze destijds gestopt zijn, en ze hebben nog steeds dat fonkelende eigen geluid.
Eonis een toegankelijk, zomers album. Het tempo ligt hoog; de twaalf nummers zijn kernachtig, soms wel erg kort. Pete Philly houdt nog altijd moeiteloos de aandacht vast met zijn raps (en af toe gezang tussendoor) over alles wat hem bezighoudt: liefdesverdriet, zijn eerste jaren met Perquisite, het vaderschap, zijn affectie voor zijn stereo-installatie. Grote en kleine onderwerpen wisselen elkaar makkelijk af, zoals eigenlijk alles op deze plaat naturel in elkaar overloopt.
En dat is de verdienste van Perquisite, wiens producties niet volgestouwd maar warm en gevarieerd zijn. Zo volgt er aan het einde van een fijn, funky verhaaltje over eigenzinnigheid(Spiffy)opeens een indringende trompetsolo, terwijl elders krakerige samples opduiken, koortjes aanzwellen of de bekende strijkerstonen Pete Philly bijstaan.
Eonzal het straks geheid goed doen op het podium, met een band erbij. Sowieso een welkome ontwikkeling dat dit tweetal weer meedoet in de Nederlandse muziekwereld. Want nee, zo fris of vernieuwend als twintig jaar geleden is het geluid van Pete Philly & Perquisite misschien niet meer, maarEonis een zeer fijn addendum van een duo dat verder met niks te vergelijken valt.
Thomas Heerma van Voss
Pete Philly & Perquisite -Eonis nu te streamen