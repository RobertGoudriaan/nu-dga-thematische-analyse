De integratieparadox

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
13 februari 2025
Rachida Azough geeft inDe Groenevan 6 februari een uitvoerig overzicht van het integratiedebat dat zij eerder ziet als integratiedwang, waardoor Nederlanders met een migratie-achtergrond nog meer discriminatie en uitsluiting ervaren. Goed dat zij dit aan de orde stelt, omdat Nederland een plek moet zijn waar alle inwoners zich thuis voelen en gelijke kansen hebben. Ik mis echter in haar betoog een tegengeluid. Voor een tolerante, eerlijke samenleving moet je anderen een spiegel voorhouden, maar ook zelf in de spiegel kijken, toch?
Denk aan de uitsluiting van homoseksuelen, afvalligen en andersdenkenden in sommige islamitische kringen. Aan het religieus-culturele gebruik van genitale verminking van meisjes. Aan geweld en zelfs de dood jegens vrouwen die hun vrijheid willen. Aan jongeren die met groot geld worden meegetrokken in het criminele (drugs)milieu. Aan de enkele joodse school die eruitziet als een vesting in oorlogsgebied. Aan de doodsbedreigingen richting mensen die kritiek uiten op sommige aspecten van de islam.
Veel mensen met een migratieachtergrond hebben hier niets mee te maken. Maar sommigen wél. Hebben we niet met elkaar een gedeelde verantwoordelijkheid om deze thema's te bespreken en op te lossen? In het essay van Azough en in veel linkse kringen lijkt een debat hierover taboe, onder het motto: dat is racisme, discriminatie, moslims hebben het al zo moeilijk. De discussie loopt dood op links en slaat vervolgens af naar rechts. Ik vind dat links een taak heeft om dit debat wél te voeren.
ANNELIES DE VRIES,
Wageningen
Jan Rothuizen