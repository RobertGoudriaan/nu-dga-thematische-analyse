Bezweringen Economie

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
19 oktober 2023
Provo sprak in de jaren zestig over het 'klootjesvolk'. Dat moet verrukkelijk zijn geweest. Je zet de grote massa weg als een domme kudde consumptieschapen Ã©n geeft jezelf en passant een schouderklopje. Want wat betekent het om niet tot de slaafse meerderheid te behoren? Kritisch zijn, natuurlijk. Authentiek ook, intelligent, kortom: een persoonlijkheid die zijn eigen weg kiest, wars van de heersende mode.
Over het klootjesvolk gaat het zelden meer in Nederland. In plaats daarvan zijn er tal van nieuwe termen gekomen die een stuk objectiever klinken. Voor een samenleving die zichzelf als meritocratie beschouwt, waar mensen krijgen wat zij op grond van hun talent en prestaties verdienen, kent Nederland zelfs opvallend veel woorden die duiden op het omgekeerde. Op een klassenmaatschappij, zou je bijna zeggen. Maar dat is dan weer het soort explosieve terminologie dat tot voor kort hardnekkig vermeden werd.
Liever spreken bestuurders over 'kwetsbare mensen' die mededogen en steun verdienen. Over laagopgeleiden. Afgehaakt Nederland. De Britse publicist David Goodhart kwam met het begrip'somewheres'.Daarmee doelde hij op het conservatieve, vaak ook armere deel van de bevolking dat hecht aan tradities, nationale identiteit en hun plaatselijke gemeenschap. En natuurlijk zijn er de'cannots'.'De scheidslijn tussenhavesenhave nots,diegenen met of zonder inkomen, werk of gezondheid', schreef toenmalig directeur van het Sociaal en Cultureel Planbureau Kim Putters inNRCin 2017, 'verschuift richtingcansencannots:mensen die juist wel of niet voor zichzelf kunnen opkomen.'
Er is iets aan de hand met deze als neutraal gepresenteerde termen. Ten eerste zijn het stuk voor stuk bezweringen. Alsof degene die ze gebruikt zichzelf gerust wil stellen. Neem 'kansarmen'. Anders dan structurele achterstelling, laat staan regelrechte uitbuiting, lijkt een tekort aan mogelijkheden om te laten zien wat je waard bent best gemakkelijk op te lossen. Gewoon investeren in goed onderwijs. Daar kan niemand tegen zijn. 'Laagopgeleid' als oorzaak van alle problemen suggereert ondertussen dat de betrokkenen hun achterstand aan hun eigen hersenen dan wel gebrekkige inzet op school moeten wijten. En zwakste schouders?
Bij het woord alleen al beginnen veel politici van middenpartijen te kwijlen. Het schreeuwt om barmhartigheid. Om aalmoezen. En zelfs als die goedertierenheid tekortschiet, is er nog geen man overboord. Want wat kunnen zwakke schouders, hoe boos ze ook zijn, nou uitrichten tegen de gevestigde orde? In werkelijkheid zijn de mensen om wie het gaat natuurlijk lang niet allemaal zwak, ziek en misselijk. Integendeel. Het is uit vrees voor de behoorlijk indrukwekkende schouders van stakende arbeiders, rellende bewoners van achterbuurten en ander ontevreden volk dat Nederland ooit een verzorgingsstaat heeft opgetuigd.
Behalve dat het omfloerste ongelijkheidsjargon de innerlijke onrust sust, biedt het de gebruiker nog een ander voordeel. Iets minstens zo waardevol: het bevestigt hun eigen status. Want wat is het tegenovergestelde van kwetsbaar, kansarm, laagopgeleid, afgehaakt? Juist. Ik vermoed ook dat de meeste mensen om me heen het best prettig vinden zichzelf eenanywherete noemen, iemand die zich overal op de wereld thuis voelt, ook al heeft bedenker Goodhart het niet zo eervol bedoeld. Maar het allerhoogste compliment moet wel voor het spiegelbeeld van de misluktecannotzijn. Decanis de moderne Atlas die het gewicht van de ganse aardbol met zich meedraagt. Een superheld. Om de grote politiek-filosoof Ryan Gosling te parafraseren:'Can you feel the Canergy?'
Logisch dus dat voor dit soort gepraat de handen in zaaltjes van universiteiten, debatcentra en societeiten gretig op elkaar gaan. Het is je reinste zelffelicitatie, verpakt als objectieve sociologie. Een - excuses voor het Engels - kolossalecircle jerkwaarmee ons soort mensen elkaar bevredigt. Ach en wee, het is wat met die onderkant. Maar wat voelt het stiekem heerlijk om als burgerij, terwijl je met een schoon geweten de arme zieltjes helpt, je eigen superioriteit keer op keer bevestigd te zien.
Het tegenovergestelde van kwetsbaar en laagopgeleid? Wat?
Reageren? Mail naarhaegens@groene.nl