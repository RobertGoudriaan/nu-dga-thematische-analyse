Luchtkwaliteit

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
25 mei 2023
Investico besteedt inDe Groene(11 mei) aandacht aan een belangrijk maar vaak onderbelicht probleem met zijn onderzoek naar scholen en sportclubs die te dicht bij drukke wegen liggen. Zoals in de verantwoording wordt vermeld, behoren woningen volgens de GGD ook tot de categorie 'gevoelige' locaties, maar zijn deze buiten het onderzoek gehouden. Daarnaast zou het gezien de aanzienlijke gezondheidsschade ten gevolge van vervuilde lucht niet onredelijk zijn om bijvoorbeeld ook kantoren als een dergelijke locatie te beschouwen. Niet alleen met het oog op de gezondheid van mensen die niet tot de 'hooggevoelige' groepen behoren, maar ook omdat op kantoren vrijwel altijd een deel van de medewerkers tot een hooggevoelige groep zal behoren.
En zijn het zo bekeken nog wel de genoemde locaties die te dicht bij drukke wegen liggen, of zou het een betere conclusie zijn dat (drukke) wegen vaak te dicht bij deze locaties liggen, en dus eigenlijk ook vooral te dicht bij onze dorpen en steden? Een dergelijke herformulering lijkt mij daarmee ook baan te geven aan betere, fundamentelere manieren om problemen omtrent luchtkwaliteit op te lossen, en kan bovendien ook voor bestaande locaties een antwoord bieden. In het kort: de auto de stad uit!
THOM OOSTERHUIS
U kunt uw
ingezonden
brief van maximaal 400 woorden sturen naargroene@groene.nl