Israëlisch bedrijf manipuleert verkiezingen op bestelling In de wereld

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
23 februari 2023
Tel Aviv- Wilt u de verkiezingen in uw land winnen of saboteren? Voor een luttel bedrag van zes tot vijftien miljoen euro hebben de Israëlische broers Tal en Zohar Hanan uit het stadje Modi'in de perfecte oplossing voor u. Alsof je een moderne James Bond-film inloopt onthulde Tal Hanan aan een groep undercoverjournalisten dat hun bedrijf Demomam duizenden nepprofielen op sociale media beheert.
De vijftigjarige ceo van Demomam is voormalig lid van Israëls speciale Yahalom-eenheid van het gevechtsgeniekorps. Met een multinationaal leger van meer dan dertigduizend nepprofielen bestaat Demomams service uit het hacken van websites, cyberaanvallen, transnationale desinformatiecampagnes, vervalsing van documenten, beschuldiging van politieke tegenstanders en verspreiding van valse rapporten. De klanten: inlichtingendiensten, politieke campagnes en particuliere bedrijven in Afrika, Zuid- en Midden-Amerika, de VS en Europa.
Al ruim twee decennia schijnt Hanan verkiezingen te manipuleren en zijn dienstenpakket aan te bieden aan iedereen die betaalt, zelfs als dat gebruik gevaarlijk zou zijn. Met de hulp van een officiële telecomprovider en een beetjesocial engineeringkan Demomam bijna elke telefoon ter wereld vinden en toegang krijgen tot alle apps. Via de Global Bank Scan krijgt het toegang tot de bankdatabase en creëert het een financieel profiel inclusief geheime offshore-rekeningen en bankoverschrijvingen. Demomam zou een cyberaanval hebben uitgevoerd om een referendum over de Catalaanse onafhankelijkheid in 2014 te saboteren. Verder zou het een klant geholpen hebben bij de arrestatie van modemagnaat Peter Nygård wegens vermeende seksuele misdrijven. In samenwerking met het Britse adviesbureau Cambridge Analytica manipuleerde het in 2015 tijdens de verkiezingscampagne in Nigeria de telefoons van de oppositiepartij.
Deze schokkende gegevens kwamen aan het licht na onderzoek Story Killers, een internationaal samenwerkingsproject waarbij journalisten van dertig media betrokken zijn, waaronderThe Guardian, Le Monde, Der Spiegelen de Israëlische krantenHaaretzenThe Marker.
Israël staat door de Pegasus-spyware-affaire, waarbij werd blootgelegd dat software van de Israëlische NSO Group is gebruikt om activisten, politici en journalisten te bespioneren, onder toenemende diplomatieke druk. Nu blijkt dat Demomam is ingeschreven in het register van defensiebedrijven op de website van het ministerie van Defensie, zal de druk verder toenemen.