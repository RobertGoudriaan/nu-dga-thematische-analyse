AI

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
8 juni 2023
Het is een merkwaardig fenomeen dat nieuwe en verregaande mogelijkheden met angst worden omgeven. In het geval van Artiﬁcial Intelligence bestaat zelfs de opvatting dat de mensheid wordt overruled. Je zou kunnen spreken van een vorm van neofobie, angst voor het nieuwe. Fobieën komen voort uit onzekerheid over het onbekende en overweldigende. In zo'n situatie staan twee wegen open: of de richting van de vrees, of de richting van de nieuwsgierigheid.
In het artikel van Eva Hofman inDe Groenevan 11 mei wordt verwezen naar de uitvinding van de stoommachine. In die tijd dachten de angstigen dat door de snelheid van de voortbeweging van een trein de adem zou worden afgesneden. Doodsangst is dan een reactie op een ongekende vorm van vooruitgang. Het bijzondere van de huidige situatie is dat de ontwikkelaars, de techneuten zelf, de schrik om het lijf valt. Voordat we daarin meegaan lijkt het me zinnig om te bekijken waar we het over hebben.
Het fenomeen van computergestuurde kennis wordt gelabeld als kunstmatige intelligentie. Daarmee wordt de schijn gewekt dat er sprake is van iets onafhankelijks dat losstaat van de mens. Een betere benaming is misschien Programmed Intelligence. Dan komt de mens weer tevoorschijn. Zelfs als computersystemen zelfstandig gaan programmeren, dan toch is de basis altijd een mens-machinesysteem. Dat is een interactie en niet per se een strijd op leven en dood.
TON VAN DER LINDEN
Jan Rothuizen