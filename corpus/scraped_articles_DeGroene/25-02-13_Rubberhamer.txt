Rubberhamer

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
13 februari 2025
in mijn favoriete podcast snijdt iemand vijf man de keel door ik ontvang het gelaten, ben zelf voorzichtig met iedere puntpaprika op mijn nauwelijks gehavende snijplank dit rood glad glanzend lam ook menselijk de nek omdraaien
ik kijk toe hoe mijn beste vriendin een kevertje tot zeven keer toe terug op zijn pootjes zet van het pad haalt, zacht toefluistert in de berm liggen geknakte mollenkinderen en een enkele vlindervleugel we vinden het erg we lopen verder
er staat nog niemand in mijn tuin met armen vol wapens dus ik leg me neer bij de aasgieren en kan in cirkels blijven leven kaal gekrabde reknek kaal gekauwde tong
maar mijn armen zijn soms ook helikopterbladen spieren hard-strak-trillend sans bedwelmende clubsetting energie moet kwijt en geweld moet geoefend worden hamers weeg ik in mijn handen voel schedels verbrijzelen, kop op kop voel mijn lijf kort prettig vacuüm trekken bij het idee van ééntje minder en laat alles in het schap achter keer het maar naar binnen
ik knaag aan mijn lippen, nagelriemen klem 's nachts mijn handen om eigen keel knijpen tot mijn hartslag mijn oren uit brult
kromme rug, trappende benen angstogen en hertenadem in de ochtend gewoon weer sojayoghurt en fruit dat niet naar bloed smaakt maar naar fruit
ik lees: er rijden bussen naar de poolse grens met eten, wapens, medicijnen ik lees: en lijkzakken ik lees: die zijn ook veel nodig liever breng ik ze nachtblind naar daar dan dat ik de oorzaak ben van hun gebruik
dus: hamer in het schap, kever op de poten de bewegingen oefenen, voor het geval dat dan schreeuwen in het kussen morgen weer voorbereid hetzelfde doen zolang ik me dat kan veroorloven