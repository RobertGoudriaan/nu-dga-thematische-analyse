De Britse klassenstrijd barst los In de wereld

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
30 mei 2024
Londen- Al jaren heeft de Alton School moeite om te overleven. De particuliere school in het Zuid-Engelse graafschap Hampshire kampt met een teruglopend aantal leerlingen. Door de zwakke economie lijken steeds minder ouders het schoolgeld van ruim 21.000 euro te kunnen opbrengen. Vorige week kondigde schoolhoofd Andrew Reeve aan dat zijn school, in 1938 door nonnen opgericht, deze zomer sluit. Behalve op economische wees hij ook op 'politieke' factoren.
De rector doelde daarmee op de grote kans dat Labour gaat regeren. Een van de eerste daden van premier Sir Keir Starmer zal het afschaffen van de btw-vrijstelling voor particulier onderwijs zijn. Omdat particuliere scholen worden beschouwd als liefdadigheidsinstellingen hoeven ze van oudsher geen twintig procent btw te betalen. Voormalig Labour-leider Jeremy Corbyn, geschoold op een particuliere basisschool, besloot deze uitzonderingspositie af te schaffen. Diens opvolger Starmer nam dit idee over.
De logica voor deze 'klassenstrijd' is evident: waarom een belastingvoordeel geven aan scholen als Eton, Harrow en Winchester, scholen waar de Britse elite wordt opgeleid? Slechts zeven procent van de Britse kinderen gaat naar een'independent school'.In het geval van Alton, een relatief goedkope school, betekent dit zo'n 4200 euro extra schoolgeld per jaar. Deze fiscale maatregel zal bijna twee miljard euro per jaar extra doen vloeien naar de matig gevulde Britse schatkist.
De fameuze kostscholen waar de superrijken hun kinderen laten scholen zullen de btw-aanslag wel doorstaan, maar kleinere scholen als Alton dreigen om te vallen. Voorspeld wordt dat veertigduizend leerlingen het particuliere onderwijs gaan verlaten. Dat zal vooral in Londen en de rijkere graafschappen rondom de hoofdstad, zoals Hampshire, zorgen voor extra druk op het staatsonderwijs. Progressieve onderwijshervormers vragen zich af waarom Labour het particulier onderwijs niet gratis maakt, zoals in Finland.
De voornemens van Labour hebben voor paniek gezorgd in conservatieve kringen. InThe Daily Telegraphverschenen artikelen over ouders die minder op vakantie gaan om de aanstaande verhoging van het schoolgeld te betalen, en grootouders die hun priv√©-zorg opofferen. Voor Labour-leider Starmer heeft deze 'schoolstrijd' een persoonlijk tintje. Hij zat op een staatsgymnasium dat in zijn tijd veranderde in een particuliere school. De jonge Keir, een arbeiderszoon, had het geluk dat hij een beurs kreeg, waardoor hij op de school kon blijven.