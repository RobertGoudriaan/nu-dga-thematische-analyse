Branden in L.A.

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
25 augustus 2022
POPMUZIEK Dry Cleaning e.a.
2022 was, en is nog steeds, het inhaaljaar. Het jaar van de concerten uit 2020 en 2021, van de tournees ter ere van nieuwe albums die inmiddels al niet meer nieuw waren, jubilea die eigenlijk al waren verstreken. Uiteraard verheug ik me op Springsteen; pas als ik hem weer een zee van duizenden mensen zie opzwepen, voelt de pandemie voor mij werkelijk voorbij.
Ik verheug me op het nieuwe album, ergens in 2023, van zijn bastaardzonen uit New Jersey, The Gaslight Anthem, die tijdens hun eerste reünieshows deze maand een geestdrift toonden die ze lang kwijt waren. Ook verheug ik me op het Nederlands podiumdebuut van de band die hun drummer tijdens hun afwezigheid mede oprichtte: Mercy Union, op 13 september in de Melkweg. En op Kendrick Lamar, die dit najaar tourt met zijn prachtplaatMr. Morale & the Big Steppers.Lamar vertegenwoordigt op plaat de top van de hiphop, maar op het podium misschien nog wel meer. Maar als het gaat om albums dit jaar, dan kies ik voor twee indie-vrouwen. Een gevestigde en een nieuwe.Burningis een eerste voorproefje van het nieuwe album van Yeah Yeah Yeahs, de New Yorkse band rond de onvoorstelbaar charismatische Karen O. Het gaat over de branden in L.A. in 2020, klinkt naar een dansvloer in deze tijd, maar ook een uit de jaren zestig, door die verwijzing naar soulhitBeggin'van Frankie Valli & The Four Seasons uit 1967.
En dan is er uit Londen Dry Cleaning, wiens tweede album in oktober verschijnt. De heerlijk dromerig, uitgesponnen singleAnna Calls from the Arcticis geïnspireerd door de soundtracks van John Barry, van alleen al elf James Bondfilms. De even coole als stoïcijnse praatzang van Florence Shaw blijkt opnieuw onweerstaanbaar. En omdat na twee jaar aan gedwongen concertonthouding de honger daarnaar nog steeds niet is gestild, ben ik blij dat ze ook komen spelen: op 10 november op Le Guess Who? in Utrecht.
Leon Verdonschot