Gelukte experimenten

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
11 april 2024
POP John Moreland & The Black Keys
In 2016 speelde John Moreland uit Tulsa, Oklahoma, in een uitverkochte Lutherse Kerk in Den Haag, een jaar later in een uitverkochte Stevenskerk in Nijmegen. Hij had niets meer nodig dan zijn gitaar, stem en teksten om de aanwezigen muisstil te houden. Moreland is geen prater en al helemaal geen entertainer. Hij speelt een liedje, bedankt voor het applaus en speelt het volgende liedje. Zo opsmukloos en tegelijk indrukwekkend als zijn optredens zijn, waren ook zijn albums. Een man en zijn verdrietige verhalen.
Mis ging het toen Moreland, in een misplaatste drang tot moderniteit, beats onder zijn nummers ging leggen. Die klonken alsof ze in de verkeerde nummers waren beland, en beroofden Moreland van zijn intensiteit. Het is een verademing te horen dat hij zich op zijn nieuwe albumVisitorspaarzaam laat begeleiden, en wel door muzikanten. Zo expliciet geëngageerd als inThe Future Is Coming FastenOne Man Holds the World Hostagewas hij nooit eerder, maar zijn land kon zich dan ook nooit eerder opmaken voor de herverkiezing van Donald Trump. John Moreland heeft een manier van zingen die fraai landt tussen berusting en troost. Een zin als'the more you say, the less it means'klinkt bij Moreland niet als een verwijt, maar als een constatering waar je gewoon mee hebt te leven.
Morelands twee generatiegenoten van The Black Keys uit Akron, Ohio, baseren hun muziek net als hij op de muziekgeschiedenis van het zuiden van de VS. Bij hen pakten experimenten met nieuwe, elektronische invloeden in het verleden wél goed uit, omdat ze zich daarvoor niet baseerden op hun eigen laptop, maar op de muzikale rijkdom van producer Danger Mouse. Die is afwezig op hun nieuwe album, dat net als dat van Moreland vrijdag verscheen, en dat doet waar zanger-gitarist Dan Auerbach en drummer Patrick Carney in gespecialiseerd zijn: de harmonieën in de blues leggen, en de soul in de rock.
De frisse wind komt deze keer door een andere samenwerking: Beck schreef mee aan de helft van de nummers. Zijn rol is groot; inPaper Crownis hij zelfs de zanger, en openingsnummerThis Is Nowheredoet denken aan zijn eigen meesterwerkOdelay. De soul vanBeautiful People (Stay High)dampt lekker, maar nog fraaier is de balladOn the Game,die gloeit van de harmonieën en het gitaarspel van Auerbach. Wat ook werkt, beter nog dan verwacht, is de combinatie van The Black Keys met hiphop: inCandy and Her Friendsduikt rapper Lil Noid uit Memphis op, bijna dertig jaar na zijn baanbrekende mixtapeParanoid Funk.The Black Keys kennen de muziekgeschiedenis, en schrijven eraan mee.
Leon Verdonschot
John Moreland -Visitor,The Black Keys -Ohio Players.The Black Keys spelen 5 mei in Ziggo Dome
Jim Herrington | The Black Keys, Patrick Carney en Dan Auerbach