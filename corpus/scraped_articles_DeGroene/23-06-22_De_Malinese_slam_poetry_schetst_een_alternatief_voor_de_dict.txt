De Malinese slam poetry schetst een alternatief voor de dictatuur

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
22 juni 2023
Bamako- Het zijn moeilijke tijden voor kritische kunstenaars in Mali. Na twee staatsgrepen is er een militaire junta aan de macht die tegenspraak niet langer duldt, en dat is slecht nieuws voor deslam poetry.Deze eigentijdse kunstvorm mengt podiumpoëzie met invloeden uit de hiphopwereld en wordt ingezet als protestgeluid.
Met Saccharose als alias is Sory Diakité een gevestigde naam in de wereld vanslameurs.Hoewel hij zich door de repressie genoodzaakt ziet om beter op zijn woorden te letten, blijft hij in zijn werk de maatschappelijke actualiteit aanstippen. Dat doet hij door met jongeren theatervoorstellingen te maken die op constructieve wijze de hedendaagse uitdagingen in Mali bespreekbaar maken.
Op een zaterdagmiddag treft hij in een buitenwijk van hoofdstad Bamako de laatste voorbereidingen voor de generale repetitie van zijn nieuwste voorstelling,Étranstion.Twintig tieners verzamelen zich in de verzengende hitte op een verlaten schoolplein, fatsoeneren hun kleding en werpen een laatste blik op het script. Met verbeten blik en aangespannen spieren dreunen ze op poëtische wijze hun teksten op. Het vergt de nodige longinhoud en een enkeling struikelt over een tongbreker, maar de boodschap van het theaterstuk is duidelijk.
InÉtranstionwordt de Malinese maatschappij nagebootst, compleet met hedendaagse mankementen. De slameurs zijn opgedeeld in verschillende actoren die een stem hebben in het publieke debat. Een deel vertolkt de politiek, religieuze leiders komen aan bod, zelfs de internationale gemeenschap is vertegenwoordigd. Een glansrol is weggelegd voor het drietal dat de militaire junta vertolkt. Naarmate ze naar het slotstuk toewerken, wordt de toon zachter, onenigheid maakt plaats voor begrip en eensgezindheid.
'Een vredige machtsoverdracht en democratie is alleen mogelijk als we samenwerken', verklaart Saccharose de les die hij in de voorstelling heeft vervlochten. Het maakt vanÉtransitioneen knap staaltje theatrale staatkunde, een kunstzinnige vorm van activisme die eveneens oplossingen aandraagt. Hoewel Saccharose hoopt dat zijn boodschap ook de militaire junta bereikt, is er ondanks zijn uitnodigingen nog nooit een politicus of militair naar een theaterstuk gekomen. 'Maar daar hebben we iets op gevonden', glundert hij. 'We tuigen altijd een vip-deck op voor de elite, ook al weten we dat ze niet komen.' Het is wederom een fijnzinnige kanttekening: 'De lege stoelen tonen ons publiek het gebrek aan interesse van onze leiders.'