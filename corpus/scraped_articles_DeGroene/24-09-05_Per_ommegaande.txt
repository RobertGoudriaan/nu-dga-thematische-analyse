Per ommegaande

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
5 september 2024
**a.e.
Stel je voor dat je zweeft in alles wat zweeft, dat je vliegt tussen alles wat vliegt, dat je rondtolt door alles wat rondtolt, vrij, in en uit het licht van de schijnwerper en dat de nacht het borduurwerk is van een krankzinnig wijf al net zo snik als jijzelf.
**s.j.
Hoe wij ons maniakaal vergrijpen aan de lucht, draaiend in ons vel de val bewaren die het borduursel niet stikt
boven het honinggeel van de oktoberkou de vogels die onze geest uitsteken wervelend tot de randen van de zwarte kogel
we voor het eerst de eeuwigheid zien, niet als mythe maar sardonisch als het rood oplichtend oog van het konijn in zijn hok.
**a.e.
Hoe plots, als je verder kijkt dan je beperkt was, er overal lijven uit de eeuwigheid komen gevallen, tuimelend richting hun nieuwe wording.
Dat die kogel de kern zou kunnen zijn van maximale belasting - dat dat de wet is die ons afhoudt -
en we ademen alleen nog maar in vergeten uit en de bloedgassen lopen op.
Dat door oxygenatie je haar overeind komtals de vogelslaapboom,
**s.j.
en we de grond niet raken, maar wel al het zand onder onze nagels voelen, de klamme aarde die wetten dicht spreeuwen die de dromen uit ons hoofd vreten en hopen op een hogerop
maar ons verlangen slaat ons te pletter, tot we in een boerenveld ontwaken tussen bleke koeien en in de verte een kermis die de lucht rood en geel kleurt, we een taal aanslaan die het borduurwerk laat wapperen
dat ik niet langer de ander ben, zoals jij.
**a.e.
Zoals jij per ommegaande uit jezelf treedt, aanvankelijk wordt, Doornroosje met ivoren vingers, en dat ik de Taal zelf word, uiteindelijk, dat ik mijn vorm verruil voor het eeuwig anderlijke, eeuwig klinkende, alles vormende wezen Taal, gekleed in zijn gewaad, genaaid uit woorden die onderpanden zijn, zinnen zomen, bijvoeglijk naamwoorden linten, persoonsvormen mouwen en allerhande bepalingen kragen, en bijwoorden omkeringen en geboden, veel meer dan tien,
maar dat ik, Taal, opeens de wet ontdek en zie dat twee delen van mijn lichaam af aan 't sterven zijn.
**s.j.
Ik kan me herinneren dat je zei daar in het niemandsland aan de snelweg met bolle struiken en ganzen als witte vlekken om ons heen uit een eend een gans, uit een gans een zwaan uit een zwaan de alles spiegelende hemel, uit de hemel betekenis als buitenwoordelijke zwangerschap maar uit hoeveel woorden tegelijk begonnen wij als jij denkt dat we sterfelijk zijn,
**a.e.
en hoeveel woorden zijn er ontstaan uit de eerste kreet geslaakt in een spelonk over de rij ronde ruggenwervels van een vrouw?
En hoeveel woorden zijn er ontstaan uit de eerste ademwasem uitgeblazen bij het eerste zien van de mandarijnoranje dageraad?
O Taal, kom toch tot ons als een vriend die geen wanbegrip weet te wonen, die enkel liefde op lippen legt tot ook gij lijf wordt - als wij.
**s.j.
En daar kwam taal als een vriend met een lijf dat ons niet helemaal beviel zag hij zo eruit, zo schonkig, zo ongewassen?
en hij raakte ons aan een beetje wreed misschien in onze navel, in ons geslacht, niet eens onze tong
hij stelde het net op prijs onze pogingen het spreken heel precies het gewroet in zijn dromen
we gingen maar zwijgen en zagen het borduurwerkineens sleets, vale plekken en dun garen alsof het zichzelf te lang had gewiegd
maar taal gaarde onze stemmen in zijn knisperend vuur.
*** a.e.
We trokken ons terug in onszelf achter de fluwelen voorhang van het verdriet in de veiligheid van een voortijdig afscheid.
Melancholie was de naamvan ons liefste hoofdkussen.
Het was zacht als muizenschaamhaar waaiend door de tuin van de bloeiende angsten.
Nee, je had genoeg gehad van Taal, dat nukkig figuur, en je wist het best, dat je geen pogingen meer moest doen kribbige lieden tevreden te stellen die zichzelf de titel van vriend hadden toegedicht maar die beten in je rug.