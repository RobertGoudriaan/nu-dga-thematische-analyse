Het schrale lichaam dat vlees kon worden Opheffer leest

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
12 oktober 2023
'Maar toen gebeurde het, dat ik op een goede morgen - het zal misschien een jaar of vijfentwintig geleden zijn - mij tot mijzelf, in mijn Diepte, geheel onverwacht hoorde zeggen: het wordt toch in waarheid te gek: je moet Pindaros leren voelen.'
Aldus de dichter Willem Kloos inKallimachos en PindarosinDe Nieuwe Gids.
Pindaros leren voelen...
Mij lukte dat niet, al had ik de gedegen vertaling, deZegezangen,van Patrick Lateur in bezit.
Ik las zijnepinikiaomdat ik dacht dat het over sport zou gaan. Maar het waren tamelijk lange lofzangen op wagenrenners, atleten en andere helden.
Ik wist dat de graecus Ilja Pfeijffer die ik wel bewonderde om zijn poëzie op Pindaros was gepromoveerd (Three Aeginetan Odes of Pindar: A Commentary on Nemean V, Nemean III, & Pythian VIII, 1996), maar een grote liefde voor Pindaros kon ik niet voelen.
Toch gebeurde dat door een Nederlandse dichter die ik, uiteindelijk, beter vind dan Pindaros en van wie onlangs zijn verzameld werk verscheen onder de titelLicht van troost.
De dichter heet Theun de Winter.
Eerst iets over de uitgave. Het verzameld werk werd bezorgd door Bob Polak en is uitgegeven bij de Statenhofpers en is absoluut het fraaist uitgegeven boek van de afgelopen jaren. Alles is bijzonder: van belettering tot omslag (vormgeving Piet Schreuders). En ik begrijp de uitgever. Deze dichter verdient veel meer aandacht dan hij tot nu toe kreeg. Veel meer!
Theun de Winter heeft een eigenschap die hem bijzonder geschikt maakt voor het maken van lofdichten.
Ik ken niemand die zo de kunst van het bewonderen beheerst als hij. Die kunst vereist, zoals elke kunst, discipline, interesse, inzicht. Je moet tevens oog hebben voor de eigenaardigheden van je held. De bezongene moet drama hebben, anders wordt het plat. Je moet daadwerkelijk van je onderwerp houden en er studie naar doen. Voorbeeld. Een gedicht heet:In gesprek met J.C.
Ik citeer de eerste twee coupletten: 'Hij rookte nog/ Zijn Eigen merk natuurlijk,/ met filter - maar die draaide hij/ eraf, want vanzelfsprekend/ wist hij dat ook beter// Tegenover mij aan tafel/ bleef hij voortdurend redeneren,/ in omtrekkende bewegingen, rechtstreeks naar het verlossend/ woord, absoluut en onaantastbaar/ waar, en tegelijkertijd zo/ raadselachtig naakt dat het/ in zijn schrale lichaam/ vlees kon worden (...)'
Elke zin is treffend, vol allusies en associaties en tegelijkertijd krijg je een beeld van 'J.C.' Johan Cruijff, de eigenwijze rokende voetballer, hoe diens taal dezelfde fabuleuze acties en dynamiek heeft als zijn spel en dan al die, later vaak gemaakte, associatie met die andere J.C., maar dan niet banaal, wat vooral zit in dat 'schrale lichaam dat vlees kon worden'. (Merk op hoe Theun hier lijkt te alluderen op Pindaros die zijn helden ook regelmatig met goden vergelijkt.)
En zo nog vele, vele lofzangen met klinkende zinnen.
(Theun was onder andere tekstschrijver van het liedTerug naar de kust.)
Het dichtst komt Theun de Winter bij Pindaros in zijn gedichtProfiel,dat eigenlijk handelt over de voetballer Ruud Krol. Dat begint zo: 'Als de stenen bij Troje - althans/ waar het ooit is geweest - spreken/ konden, zouden zij hoog/ opgeven van Ajax, de held/ die voorging in de strijd/ om de stad uit de Oudheid.// Een dappere, krachtige Griek met/ beginselen, want toen hij zijn zin/ niet kreeg na heftig gekibbel/ met Odysseus wie de gevechtsoverall,/ helm en uzi van hun gesneuvelde/ makker Achilles mocht hebben, stortte hij zich in zijn zwaard (...)'
Let op de dubbelzinnige enjambementen, zo'n knipoog met het woord 'beginselen', en als je het hele gedicht zou lezen, dan zou je merken dat het aan het eind van deze strofe al preludeert op het oude Ajax-embleem waarin de dichter de neus van Ruud Krol herkende.
Aan dit zeer, zeer bijzondere boek van bijna 350 pagina's van een niet minder bijzondere dichter kleeft één nadeel. Er bestaan slechts honderd exemplaren van. Die zijn al weg.
Er moet een tweede druk komen. Moet!
Ik ken niemand die zo de kunst van het bewonderen beheerst als Theun de Winter