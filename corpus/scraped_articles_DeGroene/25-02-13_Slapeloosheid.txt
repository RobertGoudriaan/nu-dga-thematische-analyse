Slapeloosheid

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
13 februari 2025
Arthur Eaton raadt inDe Groenevan 15 januari aan de slaapproblemen te vriend te houden en het inslapen minder te willen controleren. Het is een handzaam advies dat uit deAcceptance and Commitment Therapyzou kunnen komen, waarmee misschien elk therapeutisch proces begint.
De psychoanalyse heeft er echter nog wel wat aan toe te voegen. Slapeloosheid is een van de eerste symptomen van depressie, zei mijn psychoanalyticus tevens psychiater en depressiespecialist. Hij beschouwt depressie als in essentie een ritmeprobleem: het dag- en nachtritme zijn verstoord, waak en slaap, het ritme van de seizoenen, het vaak cyclische patroon van depressies. Het gaat om de grondslagen van het leven, de fundamenten van het bouwsel.
Daarnaast zei een van mijn supervisoren, ook psychiater en psychoanalyticus en specialist in autisme, dat slaapproblemen voorkomen bij autistische en psychotische kinderen en volwassenen - roerloos wakker liggen, ogen open, zonder geluid. Of angstig wakker blijven of worden, 'weigeren' (weer) in te slapen. Slaapproblemen kunnen een teken zijn van angsten, niet alleen voor controleverlies, maar ook voor verlies van zichzelf, verlies van de band met de ander. Ze kunnen doodsangst verhullen, angst voor (of gevreesde wens tot) verlies van een belangrijke ander, eenzaamheid, niet moe genoeg door gebrek aan beweging. Angst voor het Niets. Er kunnen huiveringwekkende nachtmerries aan de basis liggen, van eten en gegeten worden, van moeras en moedermonsters, van ontbinding, ontvinding en dood. Naast het 'gewone' piekeren door een te overladen dag en leven. Slaapproblemen kunnen met andere woorden heel verschillend van aard zijn, grote en kleine problemen verhullen en een goede psycho-diagnose vereisen (geenDSM-diagnose).
Zelf had ik - nu senior - mijn hele leven vanaf mijn adolescentie slaapproblemen. Ook ik dacht dus dat het van 'genetische' aard was. 'Stress' als diagnose aanvaardde ik echter niet. Stress is een woord dat zoveel betekent als 'ik weet het ook niet'. Dat duurde tot er tijdens mijn langdurig professioneel-analytisch parcours iets gebeurde. Naast de divan. Wel in een psychoanalytische context. Vanaf die dag sliep ik als een roos. Meestal toch. En dit intussen al vele jaren.
Een niet-slaapgerichte psychoanalyse is een langdurig parcours, dat zich vaak op verschillende plaatsen, bij verschillende mensen en via verscheidene overdrachten afspeelt. Niets staat verder af van een protocollaire behandeling en is onvoorspelbaarder dan een psychoanalytisch traject.
MILEEN JANSSENS
U kunt uw ingezonden brief van maximaal 400 woorden sturen naargroene@groene.nl