Kraak

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
28 maart 2024
FILM Los Delincuentes
Een onzichtbare man maakt zich op voor de dag. Zijn pak, overhemd en stropdas zijn gedrapeerd over een stoel, de schoenen liggen op de grond. Straks voltrekt het ritueel zich: de deur uit, de stad in, werken, werken, werken, naar huis, eten, slapen, et cetera. Alleen moet zijn lichaam nog die kledingstukken vullen.
Morán (Daniel Elías), bankmedewerker te Buenos Aires. Hij is in de dertig. Kalend. Een beetje dik. Pertinent niet te verwarren met een personage in een groots, meeslepend drama. Maar zoals snel blijkt inLos Delincuentesis Morán een man met een plan. Hij gaat deze bank beroven.
De Argentijnse regisseur Rodrigo Moreno brengt de overval weergaloos in beeld, deheist- dit woord past, want het geeft meteen een heel subgenre aan, namelijk deheist movie. In zulke films zie je personages die in het dagelijkse leven praktisch niet bestaan, maar die contouren krijgen, inhoud, door de 'genialiteit' van de kraak. Dat deze onzichtbare mannen (altijd mannen) zelden slim zijn, prikkelt onze interesse, zeker in het geval van Morán. Om aanvankelijk onverklaarbare redenen voert hij zijn overval zo uit dat hij ervan verzekerd is dat hij zal worden opgepakt. Wanneer het zover is - kluis open, koffer klaar, stapels bankbiljetten erin gepropt - kijkt hij even over zijn schouder of de bewakingscamera hem wel goed in beeld brengt.
Pakweg drie uur duurt de film, en vlak na de overval lijkt het of we een in compleet ander verhaal zijn beland. Morán, gevlucht naar een prachtig, bergachtig gebied om het geld te verstoppen, wordt opgepakt(yes).Dan: opkomst collega Román (Esteban Bigliardi). Die heeft het qua delen van de buit op een akkoordje gegooid met Morán. Ah! Dat was dus het plan (wat dom, zeg). Maar dat is niet de film. De film is: Morán en Román die, midden in al dat natuurschoon in de bergen, verliefd worden op dezelfde vrouw.
Los Delincuentesheeft geen enkel recht om zo goed en vermakelijk te zijn als hij is. De mix van tragedie en comedy is nog tot daaraantoe, maar regisseur Moreno vermengt dit vervolgens met zelfbewuste, meditatieve scènes waardoor het geheel uit zijn voegen dreigt te barsten. Hiertegenover staat dat de acteurs, vooral ook Margarita Molfino als Norma, ingetogen en authentiek spelen, zodat je meegaat in het mysterie van hun leven.
Met dat beeld van Moráns kledingstukken die over een stoel hangen refereert Moreno aan het klassieke scifi-verhaalDe onzichtbare man,hoewel 'onzichtbaar', om duidelijk te zijn, inLos Delincuentesslechts als metafoor in het spel is. En toch, net zoals bij H.G. Wells geldt ook hier: hoe intenser je kijkt, hoe duidelijker je niet de kleren ziet maar de man, die er niet is.
Gawie Keyser
Te zien vanaf 28 maart
...