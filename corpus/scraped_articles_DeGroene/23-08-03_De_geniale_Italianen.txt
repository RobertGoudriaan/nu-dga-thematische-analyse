De geniale Italianen

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
3 augustus 2023
Met veel belangstelling las ik het artikel van Anne Branbergen inDe Groenevan 12 juli. Ik heb nota genomen van haar positieve opmerkingen over de genialiteit van de Italianen. Verder is mijn indruk echter dat mevrouw Branbergen niet goed heeft begrepen in wat voor land ze woont. Naast het prestigieuze verleden op literair en artistiek gebied heeft Italië een zeer belangrijke rol gespeeld op wetenschappelijk gebied, bijvoorbeeld met Galileo Galilei en Guglielmo Marconi. Het Italiaanse artistieke en literaire panorama is ook vandaag de dag bijzonder levendig, maar Italië is bovenal een modern en baanbrekend land in technologisch en wetenschappelijk geavanceerde sectoren.
Italië is internationaal zeer concurrerend: anders is niet te verklaren dat Italië de achtste economie ter wereld is, lid van de G7, de derde economie van de eurozone, de tweede Europese landbouwproducent na Duitsland (met een productie die twee keer de Nederlandse productie bedraagt, ondanks dat het Italiaanse grondgebied vooral bestaat uit heuvels of bergen), het tweede industrieland van Europa na Duitsland, met een export die per jaar bijna zevenhonderd miljard bedraagt, vooral van geavanceerde producten. Een paar speciﬁeke voorbeelden: het grootste bedrijf ter wereld op het gebied van de productie van hernieuwbare energie is Italiaans. Italië is een van de zeven landen ter wereld met een volledige ruimtevaartketen, met inbegrip van de draagraketten die kunstmatige satellieten in een baan om de aarde brengen. Italië is een voorloper op het gebied van waterstof, zoals ook wordt bevestigd door het onlangs aangekondigde contract voor de bouw van een grote fabriek in Nederland dat is gegund aan een Italiaans bedrijf.
Om deze redenen denk ik dat Italië en Nederland, als moderne, concurrerende en technologisch geavanceerde landen, wederzijds volop voordeel kunnen hebben bij een steeds hechtere samenwerking.
GIORGIÓ NOVELLO,ambassadeur van Italië in Nederland
Jan Rothuizen