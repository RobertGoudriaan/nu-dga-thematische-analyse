Muziekbieb Technologica Marcel Möring

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
5 september 2024
Voor het toevoegen van een vergeten hitje komt zoiets overbodigs als een superdrive toch nog goed van pas.
Begin dit jaar heb ik mijn draagbare cd-/dvdbrander/-lezer voor de allerlaatste keer gebruikt. Ik kan me tenminste niet voorstellen dat hij nog een keer nodig is. De cd en dvd, en de apparaten om ze mee te maken en af te spelen, verkeren in een terminaal stadium. Teken aan de wand is dat Apple, als laatste OEM(original equipment manufacturer),zijn fameuze superdrive wegens overbodigheid niet meer levert.
Maar ik had hem dus toch nog een keer nodig om een tweedehandse cd toe te voegen aan mijn digitale muziekbibliotheek. Het was een verzamelschijfje van het 'alle dertien goed'-soort dat ik voor één nummer kocht:To Make my Life Beautiful.Een prachtig liedje van de Amerikaanse songwriter Alex Harvey en niet, zoals veel mensen dachten, van de Schotse rocker met exact dezelfde naam.To Make my Life Beautifulwas Harveys enige hit, hoewel dat een groot woord is voor een nummer dat twee maanden in de onderste regionen van de top veertig talmde. Desondanks trad Harvey in oktober 1972 op in het programmaArtiesten helpen Unicef.Hij droeg een driedelig wit pak en een oranje stropdas en op het overgeleverde filmpje beweegt hij zich wat stijfjes door een nogal futuristisch decor, alsof hij al die aandacht niet gewend was.
Harvey was vooral de schrijver van countrynummers alsDelta DawnenReuben James,die in de handen van anderen hits werden. Hij stierf vier jaar geleden en is hopeloos vergeten. De website die zijn nagedachtenis in ere moet houden, toont de mededeling dat de domeinnaam te koop is.
In geen van de digitale muziekwinkels was zijn enige hitje te vinden en omdat ik eensuckerben voorone-hit wondersen het bovendien een prachtige plaat is met een mooie tekst, ging ik op zoek naar een cd. Die was er niet. Wel een langspeelplaat, zoveelstehands, te bestellen in Amerika. Ik heb geen platenspeler. Ik heb zelfs geen cd-speler, nooit gehad. Wacht, dat is niet waar. Ergens in de jaren negentig heb ik een prachtige Onkyo-set aangeschaft, met schitterende Italiaanse kersenhouten boxen. Een beetje overkill voor een man met maar één werkend oor, dat het trouwens ook niet goed doet. Waarschijnlijk heb ik die set, en alle cd's, daarom aan mijn toenmalige meegegeven toen wij uit elkaar gingen.
Mijn speurtocht naar Harveys liedje duurde een paar jaar, tot ik het vond op een tweedehands verzamel-cd die werd aangeboden op een Nederlandse site. Ik diepte mijn superdrive op en importeerde het plaatje in mijn muziekbibliotheek. Nu ik erbij nadenk, is dat trouwens niet alleen de laatste maar ook de eerste keer geweest dat ik 'm gebruikte. Waarschijnlijk heb ik 'm ooit gekocht 'voor het geval dat' en was mijn obsessie voor Alex Harvey en zijn liedje het enige geval wat mijn aankoop rechtvaardigde.
Harveys hitje (dat overigens alleen in Nederland succes had) draai ik nog regelmatig, maar die superdrive ligt nu in een plastic krat met andere verweesde spullen: een usb-stick (4 gigabyte!), een lezer voor alle smaken geheugenkaarten, een spaghetti van kabels die nergens meer op passen en een digitale camera. Net als Alex Harvey hadden ze ooit betekenis en zijn ze nu vergeten.
Ik heb me altijd afgevraagd wat Harvey ervan heeft gevonden toen hij in 1972 eerst een hitje had in Nederland, met een nummer dat nauwelijks verwantschap vertoont met zijn countryoeuvre, en vervolgens werd uitgenodigd voor dat televisieprogramma. Had hij dat driedelige witte pak al, of heeft hij het speciaal voor dit optreden aangeschaft? Wat vond hij van Demis Roussos, die in hetzelfde programma verscheen in een enorme gebloemde kaftan? En waar kwam dat liedje van hem eigenlijk vandaan? Waarom lijkt het niet op de rest van zijn materiaal en waarom werd het alleen in Nederland een succesje?
Behalve die opname voorArtiesten helpen Unicefis er nog een handvol filmpjes van Alex Harvey op internet te vinden. Ze zijn zonder uitzondering vanuit het publiek geschoten en Harvey is er in de nadagen van zijn leven: gezet, slonzig gekleed, een baard, een Stetson op zijn hoofd. De omgeving heeft een hoog buurthuiskarakter met slecht licht, een krap toneel en veel slordig opzijgeschoven gordijnen.
Op een van die filmpjes speelt hij het nummer dat in zijn vaderland geen enkele indruk maakte maar uitgerekend in Nederland een snaar raakte. Hij begeleidt zichzelf op gitaar en op de een of andere manier lukt het hem om de karakteristieke openingsakkoorden vanTo Make my Life Beautifulin herinnering te brengen. Karakteristiek, omdat ze een variatie zijn op de eerste maten van BachsToccata en Fuga in D-mineur(BWV 565, voor de liefhebbers). Niet wat je verwacht van een countrymuzikant uit een gehucht in Tennessee. Maar Harvey had een master in Music and Education en kende zijn klassieken.
Over Harveys country-hitDelta Dawnis nog het een en ander te zeggen. Niet alleen dat het een vrije bewerking is vanAmazing Grace,maar vooral ook dat het nummer gaat over een vrouw die ronddwaalt met een koffer in haar hand, in afwachting van een geliefde die jaren geleden is verdwenen. Ze zwerft door de straten van Brownsville, een stadje in Tennessee. Harvey werd net buiten dat stadje geboren. Dat is overigens niet het enige biografische detail. Hij claimde ooit in een interview dat het liedje over zijn moeder ging:'... she always lived her life as if she had a suitcase in her hand but nowhere to put it down.'
Die geheugenkaarten en kabels hadden net als Alex Harvey ooit betekenis