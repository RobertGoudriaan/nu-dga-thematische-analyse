Jan Cremer en Lale Gül

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
11 juli 2024
In uw rubriek Het einde(De Groene,27 juni) schetst Kees 't Hart een mooi en ontroerend beeld van het leven en het werk van de onlangs overleden Jan Cremer. De zelfbenoemde onverbiddelijke bestsellerauteur, die ons met zijn bravoure en vaak hilarische verhalen sowieso fascineerde en velen inspireerde, bleek, zoals 't Hart beschrijft, ook een heel andere kant te hebben. Een tedere en hartelijke man, in niets de kunstbarbaar waarvoor hij soms werd versleten, maar wel met een hekel aan de arrogantie van schrijvers, 'aanstellers die het ware kunstenaarschap verloochenen'. Als iets hem kenmerkte was het wel het 'tegen de keer in gaan'. Vandaar dat Jan Cremer vooral in zijn jonge jaren veel weerstand opriep bij gearriveerde kunstbroeders.
Kees 't Hart eindigt zijn betoog met de bewering dat het hem spijt dat er geen opvolger is die in de lijn van Cremer ons literaire wereldje eens even ﬂink opschudt, die bestaande opvattingen onderuit haalt en 'de vloer aanveegt met pretenties', liefst een vrouw. Welnu beste Kees 't Hart, zij is er wel, ze is van Turkse afkomst en heet Lale Gül. Haar eerste en tweede boek hadden zomaarIk Lale Gül 1enIk Lale Gül 2kunnen heten. Net als bij Jan Cremer verkettert de goegemeente haar vanwege haar stijl en ideeën. Ze is ook heel jong en heeft ongeveer dezelfde oplage als toentertijdIk Jan Cremer.Qua thematiek is er een sterke overeenkomst. Ze beschrijven beiden de verstikkende, beklemmende en vooral hypocriete wereld om hen heen waaruit ze willens en wetens losbreken. Gül en Cremer nemen je mee in hun avonturen, die ze authentiek en ongekunsteld aan het papier toevertrouwen. Dat velen Gül zowel uit de eigen cultuur als de zogenaamd politiek correcte hoek de maat nemen, is een aanbeveling. Laten we hopen dat Lale Gül hiertegen, net als Jan Cremer toen, bestand is en ons nog vaak meeneemt in haar gevecht tegen het zuur.
JAN ZWETSLOOT
Dit is een extra dik nummer. Het volgende nummer verschijnt donderdag 25 juli
Jan Rothuizen