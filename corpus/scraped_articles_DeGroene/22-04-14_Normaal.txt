Normaal...

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
14 april 2022
Enkele dagen geleden liep ik in een gezelschap op de luchtplaats, dagelijks een uur lang rondjes lopen in de buitenlucht.
Een van hen vroeg: 'Als je normaal had geleefd, zou je dan nu gelukkig zijn geweest?'
Het zette me aan het denken, het was een totaal onverwachte vraag en zeer merkwaardig, want dit soort vragen wordt nooit gesteld in het gevang.
Ik heb hier dagen over zitten piekeren, want waarlijk, zou ik nu gelukkig zijn?
Zou ik kunnen leven als een normaal persoon? Wat is normaal? Wie is normaal? Wie bepaalt de definitie van normaal?
Ben je normaal als je leeft volgens de aanwijzingen van hen die zetelen in de ivoren toren, die hun moraalridders het veld in sturen om de mensen te voorzien van onderricht?
Of ben je normaal als je je lichaam en geest van negen tot vijf aanbiedt, je identiteit opgeeft om maandelijks je handje op te houden, zodat je aan je andere verplichtingen kunt voldoen, maand in maand uit, jaar in jaar uit?
En dan lig je half in je kist terugkijkend op je leven en zeg je: 'Ik heb geleefd om te kunnen overleven en dat is normaal.' Maar ik heb niet geleefd om te leven, ben ik dan gelukkig geweest?