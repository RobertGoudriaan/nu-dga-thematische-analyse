Babygirl

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
23 januari 2025
Om onduidelijke redenen laat het algoritme van Instagram mij momenteel meermaals een interview met Björk uit de jaren '90 zien. Daarin zegt ze het onzin te vinden dat mannen altijd worden gekarakteriseerd op basis van hun speciﬁeke eigenschappen, bijvoorbeeld 'gek, dik, grappig, intelligent, sensueel of ﬁlosoﬁsch', terwijl vrouwen altijd in de eerste plaats vrouw zijn. Wat zij bullshit noemt: laat ook vrouwen gewoon in de eerste, tweede en derde plaats zijn wat ze zijn en pas op nummer tien misschien ook vrouw.
Ik moest hieraan denken toen ik het stuk las dat Marja Pruis overBabygirlschreef inDe Groenevan 16 januari. Wat mij in het - overigens echt prachtige - essay dwarszat was de in mijn ogen versimpelde wijze waarop ze mannen en hun verlangens beschrijft.
Waarom zou een man enkel verlangen naar iemand die hem - ik vat Pruis' passage samen - 'voedert, bemint en er verder het zwijgen toe doet'? Dit raakt aan iets belangrijks: de neiging bij zovelen om iedereen - vrouw, man of wie maar ook - in hokjes te duwen.
Ik ben een man. Ben een hartstochtelijk Ajax-fan en zit in een theaterclub met voornamelijk vrouwen, ik kook vaak en klus absoluut nooit, ik las met zeer veel plezier Miranda July'sAll Fours(al mocht dat eigenlijk niet van Pruis) en ik heb diepe, niet al te duistere fantasieën die ik graag voor mezelf houd. Kortom, want dat is mijn punt: ik ben een mens, net als iedereen. Zou het niet goed zijn als we ermee beginnen dát tot uitgangspunt te nemen, dat we allemaal gewoon een mens zijn, met alle bijbehorende individuele karaktertrekken en eigenaardigheden? Ik zie heus ook dat we hier nog niet helemaal aan toe zijn.
AlsBabygirleen ﬁlm was met een mannelijke CEO en een veel jongere vrouwelijke stagiaire was er een geheel andere vorm van verontwaardiging ontstaan dan die we nu zien. Zoiets zag je ook bijTár,de ﬁlm over de grensoverschrijdende dirigent Lydia uit 2022: was het relevant dat het hoofdpersonage een vrouw was? Zo bezien kijk ik uit naar een ﬁlm alsBabygirlwaarin de rollen omgekeerd verdeeld zijn,genderwise. Misschien is dat pas feministisch.
JOB VAN DER PIJL
U kunt uw ingezonden brief van maximaal 400 woorden sturen naargroene@groene.nl