Joris Miedema

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
16 februari 2023
pauskoningin
een man hing ondersteboven aan de laagste boom spechten hadden een bijenkorf van zijn hoofd gemaakt en het volkje dat hem bewoonde vormde een soort Scientology onder insecten
de pauskoningin droeg al haar werkers op om een mens te simuleren zijn arm heen en weer te vliegen en het woord hallo te zoemen zodra een passant langs kwam lopen
onder zijn kleren droop honing van zijn ribben beren waren in de buurt maar de priesterbijen vermomden de geur van honing als hondenpoep zodat ze alleen maar zoekend voorbijgingen
de achenebbisj
ik dacht dat de achenebbisj een mythisch dier was opgebouwd uit bier, trots en opklapstoeltjes dat hij ergens op de daken moest leven van de warmte die uit de schoorstenen kwam of van de vele satellietschotels
iedereen die in hun Opel met de ramen open door onze wijk reed noemde vol afschuw zijn naam ik werd trots op ons buurtbeest dat wel koudbloedig moest zijn een soort hagedis of een reuzenslang met vele gezichten
ik zocht in alle stegen, straten en op het oude schoolplein maar op een aantal zwervers en zwerfhonden na vond ik hem nooit als ik aan iemand vroeg weet jij waar de achenebbisj is hoorde ik standaardkijk om je heen jongenen zocht ik steevast verder
Moriz Oberberger