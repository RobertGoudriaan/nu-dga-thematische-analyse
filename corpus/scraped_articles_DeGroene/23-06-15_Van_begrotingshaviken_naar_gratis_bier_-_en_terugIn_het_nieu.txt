Van begrotingshaviken naar gratis bier - en terug? In het nieuws

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
15 juni 2023
De vooruitzichten zijn somber. Op de ochtend dat de Tweede Kamer over de Voorjaarsnota vergaderde - de financiële tussenstand van het land - kwam het nieuws naar buiten dat de eurozone in een recessie is beland. Tegen die achtergrond mocht Sigrid Kaag als minister van Financiën de lopende begroting verdedigen. Een document waarvan de Raad van State al had gezegd dat wat betreft de snel oplopende staatsschuld 'te dicht langs de vangrail' wordt gestuurd. De Algemene Rekenkamer voegde daaraan toe dat Nederland op dit moment 'onvoldoende bestand is tegen nieuwe crises'.
Wie een paar stapjes naar achteren zet moet verrast constateren dat een tamelijk gezapig land in slechts één decennium ingrijpend is veranderd. Tien jaar geleden nog, tijdens de eurocrisis, was Nederland een strenge rekenmeester, een zelfverklaardebad copin Brussel. Een aanhanger van het idee dat je staatsfinanciën moet zien als een ordentelijk 'huishoudboekje' met harde kaders, waar je geen millimeter buiten beweegt. In de reconstructie op pagina 24 ontleden Koen Haegens en Merijn Oudenampsen hoe Nederland die houding verruilde voor die van een 'kastelein die gratis bier uitdeelt'.
Maar wie vorige week in de Kamer het debat volgde kon de eerste contouren zien van een nieuwe strijd tussen die kampen. Tussen de begrotingshaviken en hen die meer bier willen uitdelen. De vraag die centraal stond: gaan we besparen of belasten? De VVD riep op tot bezuinigingen van tien tot twintig miljard om zo weer tot 'gezonde overheidsfinanciën' te komen. 'Niet omdat dit boekhouders gelukkig maakt, maar omdat dit uiteindelijk mensen gelukkig maakt', aldus VVD-Kamerlid Eelco Heinen. Hij stond daar nu nog redelijk alleen. Met lede ogen zag hij aan hoe zijn drie coalitiegenoten zich schaarden in oproepen van met name de linkse oppositie om meer uit te geven. De tandem PvdAGroenLinks was erin geslaagd om de ideologisch soms wat ongrijpbare BBB aan zijn zijde te winnen. Voor het kabinet is dat een tegenvaller. In de Eerste Kamer zijn er twee routes om meerderheden te creëren: over links, of langs de boeren. Nu die samen een front vormen zijn ze machtig, al is het maar de vraag hoelang dat goed gaat. De linke samenwerking weet prima waar ze het geld willen halen: via hogere vermogensbelasting en bij bedrijven. Daarmee geconfronteerd begon Van der Plas toch te aarzelen. Ze wilde bedrijven 'niet leegzuigen' met 'extra belastingen'.
Het zijn voorbodes van het soort debatten dat we vaker zullen zien. De afgelopen jaren konden moeilijke keuzes en verschil van inzicht worden afgekocht met nagenoeg gratis geld. Nu dat er niet meer is, keert de politiek weer terug. 'Langzaam keert het besef ook terug dat gratis geld niet bestaat', zei Heinen alvast. 'De knop is om.'
Nu er na jaren voor het eerst weer aarzelend wordt bezuinigd is het eerste kind van de rekening ontwikkelingssamenwerking. Dat mag haast geen verrassing meer heten, het is een Haagse wetmatigheid. De begroting van de minister voor Ontwikkelingssamenwerking leunt op een uiterst wankel fundament; bij de minste economische of politieke schommeling komt die in een vrije val terecht. Hoe het kan dat er haast automatisch 3,4 miljard euro is verdampt in Den Haag die aanvankelijk bestemd was voor ontwikkelingslanden, leest u op pagina 12.
Het wrange is dat Nederland daarmee opnieuw de korte termijn verkiest boven een duurzame oplossing voor migratie. Er bestaan namelijk wel degelijk echte oplossingen voor de asielinstroom, schrijft Irene van der Linde deze week (pagina 14), zoals daadwerkelijk investeren in 'de regio' en werk maken van 'grondoorzaken van migratie', maar in recente asieldeals in Brussel en Tunesië krijgen die nauwelijks aandacht. Ook Nederland zal daar de komende jaren minder aan doen, heeft minister voor Ontwikkelingssamenwerking Liesje Schreinemacher al gezegd. 'Wij willen natuurlijk ook de grondoorzaken van migratie aanpakken. En daar is nu wel minder geld voor. Dat maakt het wel wrang.'
De VVD riep op tot bezuinigingen van tien tot twintig miljard