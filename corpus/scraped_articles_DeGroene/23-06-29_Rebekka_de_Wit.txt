Rebekka de Wit

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
29 juni 2023
Ja hoor, antwoordde ik rustig toen dit me ooit werd gevraagd, maar dat bleek het foute antwoord. Na publicatie van het interview las ik wat anderen hierop hadden geantwoord en meestal was dat: natuurlijk niet! Dat zou wel heel erg zijn!
Onlangs stond ik na een promotie te praten met een familie-advocaat en die vertelde me dat ze 'in de echtscheidingen zit' en ook als mediator optreedt.
Houden jullie nog van elkaar, is de vraag die ze stelt aan de koppels die ze voor zich krijgt. Dat kan wellicht een moment van waarheid veroorzaken, maar ergens vond ik het toch ook als een strikvraag klinken. Als je ja zou zeggen, dan zou de advocaat het misschien proberen op te lossen, terwijl de nederlaag van nee op zo'n vraag zo groot is, 'nee we houden niet meer van elkaar', dat ik waarschijnlijk helemaal niks zou kunnen uitbrengen als het mij werd gevraagd.
Ik dacht aan de rit die ik die ochtend had afgelegd om bij het universiteitsgebouw te komen. In een huurauto zaten we, de geliefde en ik, kinderen achterin, een poging te doen om de ingebouwde navigatie aan de praat te krijgen. Wat precies de opeenvolging was van de gebeurtenissen weet ik niet, het waren geloof ik niet eens echtgebeurtenissen,maar ergens na afrit elf kregen we knallende ruzie. Ruzie dekt de lading niet, het was meer dat ik iets beweerde en de geliefde me niet geloofde. Uit wraak. Hondenlul, had ik gedacht, en hij had zijn mond gehouden, wat zijn definitie was vanthe bigger manuithangen. Toen we aankwamen had ik geloof ik wel gezegd dat ik van hem hield, dat meende ik op dat moment niet, maar wist dat dit de enige weg terug naar huis was, de plek waarvan ik wist dat als we daar zouden geraken, ik heus wel weer van hem zou houden.
De advocaat vertelde me dat het best vaak voorkomt dat mensen na een gesprek met haar, toch besluiten de scheiding af te blazen.
Misschien heb ik nooit helemaal begrepen wat die uitdrukking moet zeggen, hoewel ik op mijn beurt natuurlijk ook wel een paar keer een chocolaatje heb gekocht waar die woorden op stonden. Het lag bij de kassa, dus waarom ook niet. Daar associeer ik het geloof ik mee. Met 'waarom ook niet'. Het was overigens vieze chocola, die wit begon uit te slaan na een week en begon te schilferen.
Toen ik aan de geliefde vroeg wathijermee bedoelt, zei hij dat het iets te maken had met pijn. Dat je pijn hebt als de ander pijn heeft. In die definitie hou ik van alles, dacht ik, en misschien hou ik ook wel van alles. Hij zei nog iets wat ik me niet meer kon herinneren, maar hij leek tevreden.
Het is allemaal een kwestie van timing, dacht ik. Samenkomen, maar ook uit elkaar gaan. Als we hadden moeten navigeren naar de mediator met de huurauto, bij afrit elf eraf, en ze zou vragen of we nog van elkaar hielden, dan zou ik moeten zeggen dat ik zin had om hem te barbecueÃ«n, en dat die gedachte me deed denken aanDe Griezelsvan Roald Dahl. Dat ik met die opmerking op mevrouw Griezel was gaan lijken, die haar glazen oog in het drinkbekertje van meneer Griezel deed, of wormen uit de tuin haalde en vermengde met zijn spaghetti.
Ooit heb ik een bewerking gemaakt vanDe Griezelsvoor het theater voor 6+. Toen ik aan een van de kinderen uit het publiek vroeg wat ze ervan vond, zei ze: 'Ik begrijp nu dat je helemaal niet bang hoeft te zijn voor de griezels, want je zult er later zelf gewoon eentje worden.' (emoji van een gebroken hart).
Dat lijkt me ook een belangrijke vraag om aan koppels te stellen: op de schaal van 0 tot meneer en mevrouw Griezel: waar zitten jullie nu?
'Heeft u ooit "ik hou van je" gezegd zonder het te menen?'
Uit: 'Hit & Run' inDe Standaard