In memoriam Ger Thijs (1948-2023), toneelmaker

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
2 maart 2023
Zeg wat er staat, was het eerste wat hij zijn acteurs zei. En soms ook het laatste.Niet 'speel', maar 'zeg'. Geen man van credo's, maar dit was dan toch het zijne, vijftig toneeljaren lang.Zeg precies wat er staat, en zoek de gaten in de zin. Onmogelijke opgaaf! Wat hem voor ogen zweefde, of beter: wat hij wilde horen, gebeurde dan ook vooral in de repetitieruimte, in het voorlopigst werklicht, vele weken voor de première, met het script nog in de hand, zoekend naar de mise en scène - niemand kon mensen zo precies op de juiste afstand van elkaar terecht laten komen, en van ons, in de zaal, niemand was zo nauwgezet als er een stilte verbroken moest worden, als een gebaar geen aanraking wilde worden -
en lukte het, dan hoorde men hem grinniken, bijna triomfantelijk, hij grinnikte dat het goed was - wat er staat, het kon gezegd!wat er staat konontstaan!en altijd klonk het alsof wij beter hadden kunnen luisteren, alsof hem, ongelovige, zoiets was geleverd als een mensbewijs, wij kleine zielen, ongeneeslijke spelers, konden worden hersteld, in onze toestand van taal, voor zo lang als het duurde - maar wat is dat anders dan een eeuwigheid - die een stilte is, een zwijgen tussen de zinnen die er staan -
grote Ger, daar ben jij nu, verdwenen tussen de regels, grinnikend, want als het heeft gekund, heel even, dan kan het, het kan.