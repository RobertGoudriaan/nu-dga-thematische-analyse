Efe

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
27 oktober 2022
Mijn naam is Efe. In deze contreien ben ik bekend als de wensboom.
Dit is mijn verhaal.
Er was een tijd dat er schepsels als haarspelden in me huisden Bomma's wreven over mijn gescheurde bast Men had het goed met me voor Er was leven onder mijn kruin en ik kende geen vrees
Terwijl sommigen van jullie omhoog keken en prevelden Terwijl anderen stoffen lintjes aan mijn takken hingen Terwijl noordoostenwinden aan mijn wortels trokken Legde ik mijn oren te luisteren
Ik hield mijn armen wijd open Ik zong het lied van de valleien Dat weerklank vond in alle windrichtingen Het gezang van de bultrug hoor ik 's nachts tot hier
Kinderen kropen op mijn rug en zaaiden hun gelach Ik bood schaduw aan nomaden met kuddes En wolven die ze op de voet volgden Geliefden vreeÃ«n aan mijn stam Ze spreken over me aan bronnen en op markten Velen praten tegen me als tegen een oude geest Brengen me plengoffers Lapjes, geschriften, koorden en kralen Er ligt zelfs een halfvolle kruik munten onder me begraven
Ik ga al een tijdje mee Doorstond stormen Vuren hebben naar me uitgehaald Zo snel krijgen ze me niet klein Efe zijn ze me niet voor niets gaan noemen Ik toren boven de streek uit Efe, de eenzame reus IJkpunt in het landschap Rustplaats voor mens en dier
waar je naartoe trok met je zorgen waar je naartoe trok na lange reizen waar je aankwam om van hier te zijn
Als je van vertes terugkomt, ben je kind van deze aarde Zoals de halmen en de sterren Helwit tekenen ze af tegen de hemelen Ik besta in kleurrijke motieven en fabels De bedes van meisjes zijn in mijn harsgeur gedrenkte gedichten
Maar wat het precies is weet ik niet Ik kan er de vinger niet op leggen Was het na de zelfdoder of de houthakker? Was ik vergenoegd, te vol van mezelf misschien? Ik weet het niet
Nu hoor ik amper de wormen onder mijn voeten Geruime tijd voel ik de aarde kloppen in mijn nerven Het lijken verzuchtingen of mechanisch geschreeuw Alles gehuld in rookwalmen die mijn vogels verjagen Ik kijk uit over de bergketen in de verte Waarlangs veel mensen me naderden Als mieren kwamen ze me opzoeken Bergmensen hebben de mooiste verhalen Omdat zij als eersten de zon zien komen met gloednieuwe verhalen En ze wisten ze te brengen Er gaat niets boven een goed verhaal Bij een vuur en de melkweg tot de ochtend breekt
Ik luisterde graag Ik heb veel opgestoken Ik heb moed gevat Voor wat ik ga zeggen Er is iets op til Het dal, de omgeving is uit zijn schik
Alleen zijn heb ik goed gekund Ik ving altijd wel een paar woorden op van lotgenoten De laatste tijd blijven de stemmen wegZelfs de passaat voert nog weinig aan Het eksterpaar in mijn nok zocht andere oorden op Ook jullie blijven weg Er is een angst neergedaald Ik zie het in slierten uit het dal en ver daarbuiten kringelen De lintjes en gebeden, jullie wensen hangen er voor spek en bonen bij
als we niet oppassen als we niet luisteren als we niet snel terug gaan praten met de dieren
Als we niet langer wensen voor we nemen Ik moet er niet aan denken Voorwaar Kijk wat jullie me aandoen Ik had gezworen niet te klagen Vergeef jullie Efe Het zal de leeftijd zijn Enfin, het zit zo, ik durf het amper zeggen, maar ik heb nu ook een wens