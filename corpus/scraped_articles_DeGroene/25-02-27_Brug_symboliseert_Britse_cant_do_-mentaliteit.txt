Brug symboliseert Britse 'can't do' -mentaliteit

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
27 februari 2025
Londen- Mary-Rose staat met haar hond Bruno aan de zuidelijke zijde van Hammersmith Bridge. De cockerspaniÃ«l heeft net in de Theems gezwommen. Zijn bazin kijkt naar werklui die op de voor gemotoriseerd verkeer afgesloten brug werkzaam zijn. 'Het zal me verbazen als de brug ooit weer voor auto's opengaat', zegt Mary-Rose die aan de noordoever in de wijk Earl's Court woont. 'Ik vrees dat we moeten blijven omrijden.'
Zes jaar geleden reed ze voor het laatst met de auto over deze 138 jaar oude oeververbinding in westelijk Londen. Nadat er scheuren in de fundering waren ontdekt, mochten voortaan alleen fietsers en voetgangers nog gebruik maken van een van de oudste spanbruggen ter wereld. De groene brug is ontworpen door Sir Joseph Bazalgette, de Victoriaanse ingenieur die ook verantwoordelijk was voor Londens rioolstelsel.
Sinds de gedeeltelijke sluiting zijn drie overheden verantwoordelijk voor het herstel: het stadsdeel Hammersmith & Fulham, het Londense vervoersbedrijf en het ministerie van Transport.
Nu de reparatiekosten dreigen op te lopen tot een kwart miljard pond, kibbelen de verschillende overheden over de kosten. Het stadsdeel zegt niet genoeg geld te hebben en wil er een tolbrug van maken, wat op weerstand stuit bij het vervoersbedrijf en het rijk.
De patstelling over de brug, waar dagelijks 22.000 auto's en vijf buslijnen overheen reden, wordt als een blamage gezien en het symbool van de'can't do'-mentaliteit op het eiland. Zo wordt er ook al decennia gepraat over uitbreiding van luchthaven Heathrow en zal 's lands nieuwe hogesnelheidslijn naar het noorden niet verder komen dan Birmingham, in de Midlands. Onlangs is in Wales een weg geopend waar liefst 27 jaar aan is gewerkt.
In het Hogerhuis wees Lord Harries of Pentregarth, een bisschop, erop dat de Notre-Dame in dezelfde maand als de sluiting van Hammersmith Bridge afbrandde en inmiddels alweer herrezen is. Een lezer vanThe Daily Telegraph,Russell Sparkes uit het nabijgelegen Mortlake,
schreef dat een geniebataljon tijdens de Tweede Wereldoorlog slechts een week nodig had om een twaalfhonderd meter lange brug over de Maas aan te leggen.
Zwart-witfoto's op de afzettingen bij de brug tonen historische taferelen, zoals Londenaren die in 1952 vanaf de brug kijken naar de roeirace tussen Oxford en Cambridge, agenten die in 1939 de brug inspecteren na een bomaanslag van de IRA en dames die in 1934 in de rivier gaan zwemmen. Op oudste foto steekt een man op eenpenny farthing,een hoge fiets, de brug over. Net als in de beginjaren lijkt ook de toekomst van de brug aan de fietser te zijn.