Plaatsen van verlating

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
31 oktober 2024
IDFA Neshoma
Neshoma,ik kende het woord niet, en kijkend naar de gelijknamige documentaire vanSandra Beerendsdacht ik aanvankelijk dat het een term was die 'de arme joodse Amsterdammers' moest omvatten. Het is iets specifieker dan dat, maar gevoelsmatig blijkt het hetzelfde te betekenen: nesjomme, zoals je het uitspreekt en ook kunt schrijven betekent ziel, gevoel. InNeshomalegt Beerends de ziel van joods Amsterdam vast tussen de twee wereldoorlogen. Hiernaar kijken is een ongekende ervaring.
Het is een wonderbaarlijk procedé dat Beerends eerder toepaste in haar debuut,Ze noemen me Baboe(2019), waarin ze ook aan de hand van een fictieve persoonlijke geschiedenis een verloren Nederland liet zien. Hoe moet je het noemen? Documentaire fictie? Als ik zeg dat ze door talloze fragmenten uit (archief)films aan elkaar te verbinden een persoonlijk verhaal vertelt, klinkt dat te droog. Het wonder is dat je kijkt naar een film waarvan je niet wist dat die bestond, mensen die dood en verdwenen zijn komen tot leven, je ziet ze op straat, lachen, werken, je hóórt ze, en dat in een straatbeeld dat ook verdwenen is.
De straten en pleinen van wat voorheen de jodenbuurt was en waar je nog steeds doorheen fietst, komen voor je ogen tot leven, en dat is diep ontroerend. Die ontroering wordt nog versterkt omdat Beerends de voice-over laat horen van ene Rusha, een fictief personage, dochter van een diamantslijper. Ze schrijft brieven aan haar broer Max die naar Indië is vertrokken, en is in die brieven ook altijd met hem blijven schaken. Behalve dat ze haar schaakstukken verplaatst, vertelt ze hem over haar leven, de familie en hoe het er in de stad aan toe gaat.
Haar verhaal heeft Beerends geconstrueerd met behulp van verslagen van tijdgenoten en overlevenden van de holocaust, een berenklus met buitengewoon authentiek resultaat. Besttrickyook, want je zou je kunnen voorstellen dat bij zo'n reconstructie de kitsch op de loer ligt.Neshomais echter een feest, een verdrietig feest, dat je er andermaal van doordringt hoezeer Amsterdam gehavend en voorgoed veranderd uit de Tweede Wereldoorlog tevoorschijn kwam.
Want wat een hardwerkend optimisme zien we aan ons voorbijtrekken na 1918, de handel op het oude Waterlooplein, de diamantslijperij, de meisjes in de naaiateliers, de bouwwerken die uit de grond gestampt worden. Het is zo overweldigend omdat je de straatgeluiden erbij krijgt. Het Tuschinski-theater wordt geopend, we zien een jonge lachende prinses Juliana, in het Paleis voor de Volksvlijt breekt de verwoestende brand uit, de palen gaan in de grond voor het Olympisch Stadion. De toon van Rusha wordt somberder als de crisisjaren aanbreken, het nationaalsocialisme opkomt, anti-joodse maatregelen om zich heen grijpen. En desondanks is er het onverbeterlijke optimisme: we zijn hier veilig.
Marja Pruis