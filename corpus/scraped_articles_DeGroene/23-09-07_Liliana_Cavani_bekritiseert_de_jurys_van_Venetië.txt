Liliana Cavani bekritiseert de jury's van Venetië

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
7 september 2023
Rome- Toen regisseur Liliana Cavani (90) vorige week de Gouden Leeuw van Venetië kreeg voor haar oeuvre, gaf ze het oudste filmfestival ter wereld een draai om de oren: 'Ik ben de eerste vrouw die deze prijs ontvangt, terwijl dit festival dit jaar zijn tachtigste jubileum viert.Ecco,dat is gewoon niet juist, vind ik. Want er zijn zoveel vrouwen die al lang op zeer hoog niveau films schrijven en maken. Zij verdienen het om gezien te worden.'
Het klopte niet helemaal, want in 2020 kreeg Ann Hui, de grote regisseur uit Hongkong, ook een oeuvre-Leeuw in Venetië. Maar inderdaad bestaat de categorie verder uitsluitend uit mannelijke regisseurs. Grote namen van het kaliber Buñuel, Welles, Ford, Bergman, Chaplin, Godard, Antonioni, Fellini, Coppola, Scorsese, Bertolucci, daar niet van. Natuurlijk betwist niemand dat zij hun oeuvre-Leeuw hebben verdiend, maar het is vreemd dat 's werelds belangrijkste arthouse-festival vrouwen alleen met een oeuvreprijs bekroont als ze actrice zijn, zoals bijvoorbeeld Catherine Deneuve, Vanessa Redgrave, Sophia Loren of Claudia Cardinale. Alsof vrouwen actrices horen te zijn en mannen regisseurs.
Cavani, regisseur van onder andere de wereldwijde shockfilmThe Night Porter(1974), is nooit bang geweest om dingen te zeggen die tegen de haren instreken, en bewees ook op haar negentigste nog zichzelf te zijn. Haar appèl in Venetië werd met een luidkeels 'Brava!' uit de grote zaal van het Palazzo del Cinema begroet.
Charlotte Rampling (77), de hoofdrolspeelster inThe Night Porter,was door Cavani uitgekozen voor haar lofrede bij de Ere-Leeuw. In de film speelt zij het concentratiekampslachtoffer dat een liefdesverhouding krijgt met haar nazibeul. 'Als beesten hebben Dirk (Bogarde) en ik gevochten om onze persoonlijke overtuigingen in het riskante grijze schemergebied tussen onderdrukker en onderdrukte te mogen gieten, maar Liliana hield de teugels strak in handen', zei ze in haar laudatio.
'Dirk en ik wilden dat het de kant van een liefdesverhaal zou opgaan, maar Liliana bleef er steeds op hameren datThe Night Porterzich afspeelt rond het verlangen, dat iets veel duisterders en gevaarlijkers is dan de roze luchtballon waarvoor het in onze moderne maatschappij wordt verkocht.' Bij haar laatste zin 'dank je, Liliana, dat je onze innerlijke schaduwen en die van Europa aan het licht hebt gebracht', schoot degrande damevan de Italiaanse cinema vol.