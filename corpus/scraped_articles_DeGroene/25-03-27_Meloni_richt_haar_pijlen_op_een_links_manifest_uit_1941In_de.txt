Meloni richt haar pijlen op een links manifest uit 1941 In de wereld

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
27 maart 2025
Rome- Met het gezicht van iemand die een zeer shockerende ontdekking heeft gedaan scandeerde de Italiaanse premier Giorgia Meloni vorige week voor het parlement: 'Maar heeft iemand van jullie het weleens gelezen, het Manifest van Ventotene?' Om vervolgens door te stoten naar haar doel door lukraak wat voor te dragen uit het bewuste Manifest. 'Ik citeer: door middel van dedic-ta-tuurvan derevolutionairepartij zal een nieuwe staat worden gevormd en daarmee een nieuwe democratie.'
Het bedoelde effect van woedende leden van de linkse oppositie die haar onderbraken was bereikt. 'Dit is een document uit 1941!' 'Italië was toen een fascistische dictatuur, Meloni!' 'Jouw vriendjes dus!' En Giorgia Meloni keek tevreden de aula rond, het was gelukt, lekker ruzie over een manifest waar zij ook nog nooit van had gehoord, maar dat ineens weer actueel is omdat het centraal stond op de grote pro-Europamanifestatie die op 15 maart op het Piazza del Popolo werd gehouden. Het soort manifestatie waaraan Meloni een bloedhekel heeft, omdat ze werd georganiseerd door intellectueel en beschaafd links, zonder partijvlaggen, gewoon mensen die bezorgd zijn over de toekomst van Europa. De spontane opkomst was enorm, vijftigduizend mensen stonden op het plein.
Het Manifest van Ventotene werd in 1941 opgesteld door twee linkse intellectuelen die door Mussolini's fascistische regime'al confino'('naar de grens') waren verbannen. Dit was een veelgebruikte methode om wie tegen het regime was te isoleren van zijn omgeving. Op het eiland Ventotene, voor de kust van Napels, zaten er heel veel: ruim achthonderd - onder wie ook de politici Altiero Spinelli en Ernesto Rossi. Met hulp van de vele aanwezige communisten, anarchisten en socialisten op het eiland werd een manifest opgesteld dat moest dienen om Europa na de oorlog weer op te bouwen. Het Manifest van Ventotene is een van de belangrijkste pijlers waarop het huidige moderne Europa rust. Spinelli richtte in 1943 de Europese federalistische beweging op, die nog steeds bestaat en waarvan de Belgische ex-premier Guy Verhofstadt lid is in het Europarlement.
'Het is schandalig wat Giorgia Meloni voor het parlement heeft gedaan met het Manifest van Ventotene', citeert de Italiaanse krantla RepubblicaVerhofstadt. 'Door errandomwat zinnen uit te plukken en die met rollende ogen voor te dragen voor het Italiaanse parlement, lanceer je ook een verkeerde boodschap aan de Italianen. Het Manifest is een van de belangrijkste grondleggers onder de Europese constitutie en werd gekoesterd door grote europeïstische leiders als De Gasperi en Adenauer, toch echt geen linkse revolutionairen.'