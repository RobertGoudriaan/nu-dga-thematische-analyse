De vijfjarentruc

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
4 augustus 2022
Het DG Agri, het directoraat-generaal van de Europese Unie dat het landbouwbeleid uitvoert, kent subsidies toe voor het 'biologisch' inplanten en telen van hazelaars voor de eerste vijf jaar, wanneer ze nog geen vruchten afgeven. Na die vijf jaar schakelt de boer om van 'biologisch' naar 'traditioneel' (met gif). De bio-subsidies voor het inplanten, het dure slaan van de putten en het installeren van de druppelinstallaties zijn opgestreken, nu kan de teelt op 'traditionele' wijze worden voortgezet. Daar is geen toestemming voor nodig.
Naar aanleiding van het plan 'Hazelnoot Italië' uit 2018 heeft voormalig Europarlementariër voor de Vijfsterrenbeweging Dario Tamburrano in 2019 schriftelijke vragen gesteld aan de Europese Commissie over deze vorm van subsidiëring. 'Breng onze boeren niet in verleiding', heette de ondervraging. Het antwoord van de toenmalige Maltese Eurocommissaris voor Milieu en Landbouwzaken Karmenu Vella luidde dat de Commissie alleen op de hoogte was van de situatie van vóór 2015 in de Italiaanse gebieden die volgens het plan van Ferrero voor hazelnotenteelt werden bestemd. Daarna waren er geen metingen meer. Maar mocht er reden zijn tot zorg, dan zou de Commissie niet schromen een waarschuwingsbrief aan Italië te sturen.
'Zoals gebruikelijk bij de Europese Commissie is het antwoord ontwijkend. Iets wordt tussen de regels door wel toegegeven, maar vervolgens wassen ze de handen in onschuld', aldus Tamburrano.
Gorilla