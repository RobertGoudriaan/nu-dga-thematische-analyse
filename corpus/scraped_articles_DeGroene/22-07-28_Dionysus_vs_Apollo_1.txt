Dionysus vs. Apollo (1)

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
28 juli 2022
Heel mooi, afgewogen stuk van Christiaan Weijts in het zomernummer, en ook zoveel bronnen! Maar die ouderwetse tweedeling, Dionysus vs. Apollo, is die sinds Jacques Derrida niet wat achterhaald? Wel handig voor de compositie van het essay, maar de meeste moderne mensen zijn toch van beide goden. Hoe noemen we dat dan?
Wordt het ook niet eens tijd de heilzame lijfelijke invloed van alcohol uit de doeken te doen? Wellicht indachtigDe gezonde rokervan Theo van Gogh? Altijd maar weer die educatieve artikelen over hersencellen die vernietigd worden bij jong en oud... terwijl we daarvan nou juist zo veel hebben. Zijn verwijde bloedvaten af en toe geen zegen?What aboutde desinfecterende werking van veertig procent alcohol in de maag? Werd vroeger niet zoiets braafs als Pleegzuster Bloedwijn gepromoot? Zijn vrouwen in de jaren zeventig en tachtig niet lekker afgevallen met het sherrydieet?
Maar ja, daarvoor heb je medische informatiebronnen nodig, geen romans en ﬁlosoﬁsche geschriften.
In sommige niet al te westerse landen (Soedan, Irak) is alcohol hét alternatief voor spierontspanning (heel heilzaam) bij gebrek aan psychofarmaca voor de gewone man/vrouw zoals oxazepam. Hoewel: in Bagdad, in arme buurten, ontdekte ik Abu Cápsulee, dat was een man die uit de depots van het ministerie van Volksgezondheid gestolen spierverslappende psychofarmaca voor een habbekrats verkocht aan mannen die geen geld hadden voor alcohol. Helaas verkocht hij de sterkste, waardoor je gegarandeerd alle controle over je spieren verloor, in elkaar zakte en toch ook in de goot belandde (een groot deel van Bagdad heeft nog open riolen).
ANNEKE VAN AMMELROOY
Jan Rothuizen