Harde banken

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
27 juli 2023
TONEEL De Parade
Met de zomerprogrammering strijkt ook De Parade weer neer in de Randstad. Het Parade-terrein heeft al zeker dertig jaar eenzelfde uitstraling, een onveranderlijkheid die ieder jaar meer in het oog springt. Buiten vergaat zoals altijd, in meer of mindere mate de wereld, maar het is ook zomer en het vriendelijke bolwerk is er weer, met vermaak en vertier, poffertjes en de wijnbar met fontein. Zoals een kustplaatsje, met souvenirs, afbeeldingen van de zon en schaaldieren, hier en daar gemakzuchtige toeristenvallen, maar ook dat ene restaurantje. (Dit jaar: Indiaas!) En zoals bij vakantie is er ook die bitterzoete Parade-liefde.
Na de eerste check van het terrein om te zien of alles inderdaad nog hetzelfde is, strijkt de vertierzoeker neer in een tent, de Casa Mondo, en schuift aan op de harde banken tot iedereens billen erop passen. Dicht op elkaar en dicht op Sander Plukaard en Reinier van Harten die hier hun muziektheatervoorstellingMetgezwelspelen. Reinier van Harten is ook Reindier, een popact van wereldformaat, na te zoeken op Spotify.WO+MANheeft zomerhitpotentie. Sander Plukaard zou je zonder kanttekeningen de beste tekstacteur van zijn generatie kunnen noemen.
Goed,setting the scene,wat er gebeurt, terwijl je met je bakkes bijkans tussen hen in zit: die twee worden stapelverliefd. En in hun talige en muzikale vertelling trekken ze je mee, in die kleine tent, in een heerlijke en vreselijke mix van de eerste om zich heen zoekende verliefdheid. De opening is gerangschikt rond het nummerLucky Boy,poppy en upbeat en technisch nagenoeg volmaakt. De muziek volgt het emotionele verloop van hun eerste ontmoeting en daarna de schok van het lot dat hun treft, en draagt je, steunt en sterkt je, zoals het de twee geliefden moet hebben gedaan. Hoe Plukaard en Van Harten op vier vierkante meter een moderne liefdestragedie van de grond weten te krijgen is een vertel-, spel- en muzikaal mini-wonder.
Is het toeval of raakt nieuw geschreven muziek dichter verweven in ons theaterlandschap? Met Eline Arbo aan het roer bij ita, die dit seizoen de sexy muziektheatervoorstellingPenthesilearegisseerde. En in het Amsterdamse Bostheater, waar het deze zomer helaas de mist in ging bijWildfire,een filmbewerking die maar niet wilde raken, topzwaar beladen met een merkwaardige mix van een te licht en te zwaar traumaplot en een al even overvolle redden-watje-redden-kunt-regie. Of het innemendeZanger zonder volk,te zien op het Zeeland Nazomerfestival. Decoming of age-voorstelling van Giovanni Brand, waarin hij, ijzersterk ondersteund door de speelbeesten Matthijs IJgosse en Janneke Remmers, zijn levenslied vertolkt, dat wortels heeft in de Roma-gemeenschap en waarmee hij ook in poptempels optreedt.
Han van Wieringen
Metgezwelis nog te zien op De Parade in Utrecht (8 t/m 13 augustus) en Amsterdam (18 t/m 21 augustus).Wildfirestaat 22 augustus t/m 9 september in het Amsterdamse Bostheater.Zanger zonder volkis te zien op het Zeeland Nazomerfestival (31 augustus t/m 2 september)