Hoe doe je dat?

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
10 oktober 2024
POPMUZIEK Eefje de Visser
Eefje de Visser behoort tot een steeds zeldzamer soort popartiest: ze maakt echt nog albums, geen verzamelingen van losse nummers. Waar veel van haar collega's leunen op hun singles, die uiteindelijk vrij plompverloren op een album belanden waarvan de meeste tracks doelbewust kort zijn zodat er snel veel streams gehaald worden, loont het bij De Visser om te wachten tot er een hele plaat is. De afgelopen maanden verschenen al enkele nummers van de 38-jarige zangeres. Pas nu ze in het geheel vanHeimweestaan, klikken ze voluit in elkaar - en weer laat De Visser horen wat ze allemaal kan.
Dit vijfde album is broos en bedwelmend. In zekere zin gold dat ook voor veel van haar eerdere werk, alleen al door haar zang: De Visser klinkt hoog en droomachtig, met soms lange uithalen. Haar stem lijkt haast een extra instrument, zo goed valt die vaak samen met de muzikale omlijsting.
Maar er is ook iets veranderd ten opzichte van haar vorige albums: het geluid opHeimweeis kaler dan voorheen. Het ook al fraaie albumBitterzoet(2020) had nog een ingenieuze elektronische ondergrond, en nu bestaat de muziek juist vooral uit akoestische gitaren of basgitaren, en live ingespeelde drums. Dat geluid, vervaardigd door De Visser en haar echtgenoot, producer Pieterjan Coppejans, werkt goed: de hartslag van het album is rustig maar indringend. De toon: nergens gladgestreken, niet te zwaar, wel serieus, raadselachtig.
'In het holst van de nacht/ Viel ik door het plafond van ons ouderlijk huis', zingt ze op het kalmeReizen,en het is een typische Eefje de Visser-zin: ze vertelt geen verhalen met een kop en een staart, eerder samenraapsels van beelden, poÃ«tische zinnetjes, losse gedachteflarden. Mooi is het titelnummer, tevens het slot van de plaat, waarin De Visser ondersteund door een gitaarrifje en een hoge tweede stem, meeslepend zingt over - vermoedelijk? - een geliefde met wie ze samenleeft: 'Dit huis voelt als een buik/ Waaruit we nog geboren moeten worden/ Als ik wil, sluit de deur zich voor altijd.'
Heimweezit vol met zulke fraaie vondsten. De opbouw van het geheel is doordacht en meanderend. Sommige nummers zijn introvert, andere juist meer uptempo, maar het barst allemaal nooit uit zijn voegen. En gelukkig maar: de schoonheid zit in het detail. Het knapste is nog wel dat dit album klinkt als typisch Eefje de Visser - haar toon valt binnen een paar seconden te herkennen - zonder datHeimweeook maar even lui of repetitief wordt.
'Hoe doe je dat?' klinkt het op het gelijknamige openingsnummer. Een toepasselijke vraag, die Eefje de Visser nergens beantwoordt maar in het refrein wel steeds herhaalt: 'Hoe doe je dat?/ Hoe doe je dat? Hoe doen we dat?'
Thomas Heerma van Voss
Eefje de Visser -Heimwee
Lonneke van der Palen | Eefje de Visser