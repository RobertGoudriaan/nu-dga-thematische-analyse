Britse buitenstaanders

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
6 juni 2024
POPMUZIEK King Hannah
Op 7 april 2020 overleed de legendarische singersongwriter John Prine op 73-jarige leeftijd aan de gevolgen van covid. Vier jaar later duikt hij op, in het slotnummer vanBig Swimmer,het tweede album van het Liverpoolse duo King Hannah.John Prine on the Radiospeelt zich niet af in de Verenigde Staten, zoals de rest van het album, maar terug thuis in Liverpool. Maar John Prine belichaamt de Amerikaanse muziekgeschiedenis, dus klinkt hij in Liverpool, als uitdrukking van heimwee naar het land waar ze uitgebreid tourden, en waarvan alle indrukken de opvolger van hun debuut inspireerden.
Het zijn nadrukkelijk de indrukken van buitenstaanders. Dus sparen ze de clichés ook niet, en is bijvoorbeeld New York wat het in de ogen van veel toeristen is: een serie langsvliegende filmscènes, bij elkaar gehouden door wat dan maar 'energie' is gaan heten. Dat het zo goed werkt, komt niet alleen doordat er wat Velvet Underground inNew York, Let's Do Nothinglijkt door te klinken, of door de laconieke vanzelfsprekendheid van zo'n zin als'Cos I feel good when I am in New York, just doing nothing.'Het komt ook door de manier waarop zangeres Hannah Merrick het zingt, of beter: vertelt. Want ze klinkt hier als Florence Shaw van de eveneens Britse postpunkband Dry Cleaning: praatzingend op een toon die in eerste instantie vlak en emotieloos lijkt, maar vervolgens onder je huid kruipt. Haar voordracht benadrukt het'just doing nothing'.Zo zingt ze ook in het uitgesponnen, broeierige en spannendeSomewhere Near El Paso, maar daar dient het een ander doel. Ze lijkt de voice-over van het eerste hoofdstuk vanKill Bill, wanneer de Deadly Viper Assassination Squad een kapelletje in El Paso heeft aangevallen. Haar medebandlid, gitarist Craig Whittle, laat zijn gitaar klinken naar dezelfde woestijn waaruit Kyuss, Queens of the Stone Age en Masters of Reality ooit zijn gewandeld.
Tegelijk kunnen ze klinken als een frisse indiepopband (inDavey Says), als de bastaardkinderen van PJ Harvey (in het ijzige, fraai afstandelijkeThe Mattress),of als het alternatieve folkduo dat op hun debuutalbum te horen viel (het juist warme openingsnummerBig Swimmer,waarin Whittle excelleert). Het is, zo lijkt het, maar net wat het verhaal van dat nummer nodig heeft. Whittle's gitaarspel voegt zich ernaar, net als Merricks stem.
'We were parked under a bridge in Philadelphia',opent Merrick het nummerMilk Boy (I love you),observaties van een gewelddadig incident onder die brug. Knap: vanaf het moment van die plaatsduiding hangt het onheil al in de lucht.
Leon Verdonschot
King Hannah speelt 8 september in Paard Den Haag, 9 september in Paradiso, 11 september in Effenaar Eindhoven en 18 september in Vera Groningen