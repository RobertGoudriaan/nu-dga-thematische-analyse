Context Rooksignalen Marian Donner

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
9 november 2023
Een kant kiezen in de Gaza-oorlog? En dat zonder context? Het begrip is niet abstract, het bestaat uit mensen en hun verhalen.
From the river to the sea, Palestine will be free- ik zal de leus voor het eerst gehoord hebben via de moeder van een jeugdvriendin. Ze was een joodse vrouw die als peuter ondergedoken had gezeten, allebei haar ouders werden in Auschwitz vermoord. In haar latere leven streed ze onvermoeibaar voor een vrij Palestina. Zij aan zij met moslimvrouwen hield ze elke maand een wake bijHet Lieverdjein Amsterdam. Lily van den Bergh heette ze, ze stierf in 2018.
Het viel me op: toen inBuitenhofeen rabbijn en een imam elkaar de hand schudden, was de lof alom. Prachtig vonden kijkers het, hoopvol ook, als meer mensen een voorbeeld zouden nemen aan deze mannen was de wereld een betere plek. Maar veel joden en moslims trekken al decennialang samen op, vooral vrouwen. Niet om toeschouwers een warm gevoel te geven, maar met een duidelijk doel: een einde aan de bezetting van Gaza en de Westoever. Vrouwen in het Zwart bijvoorbeeld, of Women Wage Peace. Ik kan me niet herinneren hen ooit op televisie te hebben gezien.
Zelf heb ik het altijd een mooie leus gevonden, een poëtische en krachtige oproep tot vrijheid voor álle burgers, van de Jordaan tot aan de Middellandse Zee. Inmiddels weet ik echter dat niet iedereen er zo over denkt. In deNRCnoemde historicus Simon Schama de zin 'een oproep tot genocide'. Na een motie van Joost Eerdmans besloot de Tweede Kamer dat het de vernietiging van de staat Israël propageert en daarmee een oproep tot geweld is.
Dat is nogal wat, dat politici bepalen wat woorden betekenen, en welke we wel of niet mogen gebruiken. In sommige West-Europese landen is de leus inmiddels verboden, evenals Palestijnse vlaggen dat zijn en/of pro-Palestijnse betogingen.'Hate marches'noemde de Engelse minister Suella Braverman die betogingen. Alleen al in Londen liepen er twee weken geleden een half miljoen mensen in mee. Op Twitter schreef Pieter Waterdrinker bij een foto ervan: 'We stevenen af op een jodenvrij maar verder superdivers Europa.' Hoe kwaadaardig kan je wereldbeeld zijn? Om al die mensen die niet alleen nu, maar al decennia strijden voor de rechten van Palestijnen af te schilderen als terrorist. En een joodse vrouw als Lily postuum te besmeuren.
Op Twitter zie ik beelden van een vader die zijn drie kinderen verloor, een journalist wiens hele familie is uitgemoord, een jongetje met wijd opengesperde ogen dat niet kan stoppen met trillen; ik zag nooit eerder iemand met shellshock, tot nu. De beelden zijn haast onverdraaglijk. Twitter is een beerput van ellende geworden, van woede en haat. En toch vind ik uiteindelijk een lichtpuntje. Het is een tweet van Emine Ugur, columniste vanTrouw, waarin ze uitlegt waarom ze de leusFrom the river to the sea... niet meer gebruikt. Joodse vrienden en volgers hebben aangeven dat de woorden hun een onveilig gevoel geven, schrijft ze, en daar wil ze naar luisteren. 'Zoals ik andersom ook zou hopen op begrip over iets wat voor moslims als bedreigend wordt ervaren.' Ugur weigert zich uit te laten spelen tegen haar naasten.
Als je moet kiezen tussen je land en een vriend, zei E.M. Forster ooit, zou het voor die laatste moeten zijn. Hij zei het alleen wat dramatischer:'If I had to choose between betraying my country and betraying my friend, I hope I should have the guts to betray my country.'In de eindeloze discussies in de media over wat het oorlogsrecht nu precies behelst en waarbij militairen mogen uitleggen waarom je soms heus wel een ziekenhuis mag bombarderen, vereist het een rechte rug om je niet mee te laten slepen door technische details of ideologische vergezichten. Ergens tussen dat kleine en grote staat namelijk een mens.
In deNRCvertelt Schama dat hij wél met vrienden gebroken heeft, omdat ze een petitie ondertekenden waarin de Israëlische oorlogsmisdaden veroordeeld werden zonder de Hamas-aanslag te noemen. Van context wil hij niets weten: 'Context is een belachelijk, leeg en zinloos woord.' Maar context is niet iets abstracts. Het bestaat uit mensen, uit hun verhalen en ervaringen, en hoe die worden verteld. Wélke verhalen er worden verteld. Het is niet alleen het verleden, context wordt op dit moment ook gecreëerd. Door stemmen te onderdrukken, of wetten voor te stellen zoals een minister van Netanyahu deed, om Israëlische burgers gevangen te zetten die informatie verspreiden'that could harm national morale', aldus de krantHaaretz. De filmpjes van pro-Palestijnse joden in Israël die belaagd worden door soldaten zijn talloos.
Ik zie mijn jeugdvriendin nog steeds, inmiddels spelen onze kinderen met elkaar. De afgelopen weken zeiden we soms dat het goed was dat Lily dit niet hoefde te zien. Al het verdriet en alle ellende, een heel land dat wordt platgebombardeerd, ziekenhuizen, scholen, een vluchtelingenkamp. Meer dan vierduizend kinderen stierven al, kinderen als de onze. En ondertussen blijven westerse politici Netanyahu steunen, sturen hem wapens, gaan lachend met hem op de foto. Daar heb je inderdaad geen context bij nodig. Het is werkelijk onverteerbaar.
Ondertussen blijven westerse politici Netanyahu steunen, sturen hem wapens