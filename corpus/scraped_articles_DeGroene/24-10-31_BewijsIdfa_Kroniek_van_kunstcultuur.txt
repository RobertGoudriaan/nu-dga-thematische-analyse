Bewijs Idfa Kroniek van kunst&cultuur

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
31 oktober 2024
IDFA Une Famille
Chique en beschaafd is de oudere dame die aan de deur komt wanneerChristine Angotonverwachts bij haar op de stoep staat. Maar bij het zien van de cameraman die óók is meegekomen, probeert ze met een woeste gevechtskracht de deur dicht te gooien. Binnen gaat ze Angot zo ongeveer te lijf. De oudere dame is de stiefmoeder van de Franse schrijfster, die metUne Famillehaar eerste documentaire maakte. Als dertienjarig meisje is Angot door haar vader verkracht, toen ze hem ging opzoeken nadat hij al vroeg uit haar leven was verdwenen. Ze heeft daar in 2017 de schokkend openhartige romanIncestover geschreven. Tot op de dag van de afgedwongen, gefilmde ontmoeting heeft de weduwe van Angots inmiddels overleden vader geweigerd om daar met haar stiefdochter over te praten.
In Nederland werd er de afgelopen weken ongelimiteerd bericht over kinderverkrachter en -moordenaar Donny M. Op de radio ging het erover hoe ouders moeten omgaan met de angst van kinderen die deze gruweldaad hebben meegekregen. Een specialiste in seksueel geweld stelde maar weer eens dat het gevaar doorgaans niet komt van een griezel die in het wilde weg een kind ontvoert, maar van bekenden uit de naaste omgeving van het gezin. Hun daderschap is zo onvoorstelbaar, dat het ongeloof hierover het grootste probleem vormt voor de slachtoffertjes.
De confrontatie waarUne Famillemee begint, is een spectaculaire demonstratie van dit ongeloof. 'Ik herken die persoon niet', herhaalt de stiefmoeder over de man die haar liefhebbende levenspartner was. Ze zegt niet dat de verkrachting een verzinsel is, maar blijft haar eigen werkelijkheidservaring plaatsen tegenover die van Angot. De schrijfster is vurig en vasthoudend ('Dit is ook in jóuw leven gebeurd'), ook in de kalmere gesprekken die volgen, met haar moeder en haar ex-man. De schaamte waar elk misbruikt kind een leven lang mee worstelt, voelt Angot niet als ze schrijft, constateerde ze in een interview.
Hetzelfde effect had de aanwezigheid van de cameraman, toen ze het eindelijk aandurfde om de mensen die haar onvoldoende hebben gesteund naar hun beweegredenen te vragen. 'Een camera ziet wat jij ziet, en hoort wat jij hoort. Dat is bewijs', zo verwoordde ze de behoefte van misbruikslachtoffers aan de bevestiging dat wat hen is overkomen écht is gebeurd. Zonder cinematografische opsmuk volgt de documentaire Angot bij haar gedreven, ongemakkelijke zoektocht naar erkenning. Als ze even huilt, is er geen geluid bij het beeld en vangt de camera de weerspiegeling van haar schimmige gezicht in een raam. Door de hele film zijn thuisfilmpjes gemonteerd uit de tijd dat Angot zelf een gezin vormde: vader, moeder en hun kleine dochtertje. Verzachtende taferelen van schuldeloos geluk. Heel ontroerend is het afsluitende gesprek met Angots inmiddels volwassen dochter. Zij blijkt als enige in staat te zijn geweest om tegen haar moeder de juiste woorden te zeggen. Die zijn vrij eenvoudig: het is verschrikkelijk wat jij hebt meegemaakt.
Marijn van der Jagt