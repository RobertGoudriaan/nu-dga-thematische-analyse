Daniele Gatti heeft de ladder in stilte weer beklommen

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
29 augustus 2024
Rome- Er zijn nog kaartjes voor 19 november in het Concertgebouw, waar de Saksische Staatskapelle Dresden onder leiding van chef-dirigent Daniele Gatti een Schumann-uitvoering zal geven. Het wordt de eerste keer sinds de zomer van 2018 dat Gatti weer voet in het Concertgebouw zet. Hij werd toen ontslagen als chef-dirigent van het Koninklijk Concertgebouworkest (kco) vanwege 'een onherstelbare beschadiging van het vertrouwen tussen het orkest en de chef-dirigent', zoals in het persbericht stond.
Wat er precies was gebeurd is nooit bekend gemaakt. Niet nader gespecificeerde 'vrouwelijke leden' van het kco zouden in navolging van een groot journalistiek onderzoek inThe Washington Postover MeToo in de klassieke muziek ook over seksueel grensoverschreidend gedrag van Gatti's kant hebben geklaagd. In dePostging het om voorvallen met twee Amerikaanse sopranen in 1996 en in 2000. Gatti was zich van geen kwaad bewust, er was ook nooit een klacht ingediend,
maar door het journalistieke wroetwerk van de Amerikaanse krant die ook Watergate aan het licht bracht, kwam het naar boven. Aansluitend liet het kco ook een onderzoek doen waarbij anonimiteit was gegarandeerd, en werd in april 2019 een schikking met Gatti getroffen die onder meer inhield dat beide partijen hun mond zouden houden. En dat is ook altijd gerespecteerd.
De inmiddels 62-jarige Gatti heeft zich sinds die tijd over de knauw in zijn reputatie heen weten te werken. In Italië trok men zich nooit iets aan van de 'Concertgebouwaffaire' en werd Gatti in december 2018 al benoemd tot directeur van het Teatro dell'Opera van Rome. Weliswaar wat forse stappen terug op de ladder voor de zevende chef-dirigent van het Concertgebouworkest, maar hij was in ieder geval meteen weer onder de pannen. En vandaar ging het snel weer omhoog met de carrière van Gatti, die sinds 1 augustus dus de nieuwe chef-dirigent is van de Staatskapelle Dresden, het oudste symfonieorkest van Europa (sinds 1548), een zeer prestigieuze functie die alleen topdirigenten als in het verleden bijvoorbeeld Bernard Haitink ten deel valt. Ook is Gatti directeur van het Maggio Fiorentino-orkest, een andere topfunctie.
Hij is bijna weer terug op de sport van de ladder waar hij hoort, zou je kunnen zeggen. Mond dicht en keihard doorwerken.