Contact! Contact! Niña Weijers

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
18 augustus 2022
Amerikanen kunnen niet echt rijden, maar compenseren hun onkunde met verregaande hoffelijkheid in het verkeer. Ze houden zich aan de toegestane snelheid (waarbij de meesten er steevast nog een mijl of drieondergaan zitten) en doen niet aan bumperkleven. Als je eerder bij een kruispunt staat dan zij laten ze je voor, ook al kom je van links en moet je linksaf. In het geval van files raast niemand tot het uiterste puntje van de invoegstrook. Iedereen wordt er ruimhartig tussen gelaten, het is nooit te laat in dit land, nooit te laat voor een zoveelste kans.
Dat ze niet kunnen rijden, komt natuurlijk doordat ze geen idee hebben met wat voor voertuig ze te maken hebben. Hun auto's zijn gigantische, gepantserde computers, aan wie de bestuurder alles uit handen geeft op het sturen na - vooralsnog. Ook wie de goedkoopste, kleinst mogelijk auto huurt, krijgt een volautomatisch monster dat je al piepend en knipperend helpt bewegende en stilstaande objecten te ontwijken. De eerste dagen kraai ik het uit van plezier. Nooit geweten, zeg ik zo'n beetje ieder uur tegen mijn in slaap gesukkelde gezelschap, dat rijden voor hele volksstammenzo makkelijkis! Zoevend over de stille binnenwegen van noordelijk Maine mijmer ik over mijnWerdegangals lid van de burgerij. Mijn creditcard, mijn rijbewijs. Een joekel van een huurauto, zomervakantie. Het kind achterin, dat zich volkomen overgeeft aan zijn autostoeltje, ledematen wolkig en bleek, pijpenkrullen zout van het zweet, is het mijne.Kijkstuur ik mijn vrienden,foto's van de gezinsvakantie. Ik meen het niet, en ik meen het volledig.
Na een week ben ik ongevoelig geworden voor het gemak van al die nieuwe technologie. De auto heeft de gedaante aangenomen van een gebruiksvoorwerp dat ons, weliswaar zonder enig gemor, van de ene naar de andere plek brengt. En dat is het precies: het is deautodie ons brengt, mijn rol als bestuurder is niet meer dan een toevalligheid. Het maakt niet uit wat voor schoenen ik aantrek, er is geen koppeling om in te drukken, geen motor om met mijn voetzolen af te tasten en in bedwang te krijgen. De auto is zoals mijn telefoon en mijn laptop: ondoordringbare software die me onder het mom van gemak met een paar lullige knopjes buitenspel zet.
Kun je met goed fatsoen treuren om de teloorgang van de versnellingspook in een wereld die aan uitstoot ten onder gaat? Kan de nostalgie naar begrijpelijke (en te repareren) mechanische apparaten onschuldig zijn als je ervan doordrongen bent dat het die machines en apparaten zijn waarmee het allemaal begon, 'het ophopen van koolstof in de aardkorst', om met Timothy Morton te spreken (die stelt dat het einde van de wereld in gang werd gezet in 1784, toen James Watt zijn patent aanvroeg op de stoommachine)? Nog afgezien van het feit dat zulk soort gelamenteer over 'echt rijden' en 'één zijn met je auto' verdacht veel klinkt als het gezeur van een man die meent dat de ondergang van de wereld begint en eindigt bij die van zijn mannelijkheid (blijf met je handen van mijn stick!).
Henry David Thoreau hing halverwege de negentiende eeuw niet alleen rond bij Walden Pont in Massachusetts, maar ook in de noordelijke bossen van Maine, die, zeker toen, écht groot en écht wild waren.'This was that Earth of which we have heard',schreef hij na afloop van een mislukte tocht naar de top van de Mount Katahdin,'made out of Chaos and Old Night (...) Man was not to be associated with it. It was Matter, vast, terrific... rocks, trees, wind on our cheeks! Thesolidearth! theactualworld! thecommon sense! Contact! Contact!'
Misschien is het de geest van Thoreau die hier, aan de oevers van het uitgestrekte Moosehead Lake, omgeven door druipend groene bossen en laaghangende wolken, nog altijd rondwaart en de mijne gijzelt. Ik weet niet of ik nostalgisch ben omdat ik een glimp opvang van wat die'actualworld' ooit geweest moet zijn, of omdat deze wildernis me eraan herinnert dat die eigenlijk al niet meer bestaat.
Vrolijk stapt mijn zoon over het dek van een oud stoomschip. Hij wijst naar de bomen en de vogels, kijkt gebiologeerd naar de massa water onder ons, die kolkt en schuimt en onophoudelijk verdwijnt en weer te voorschijn komt. Deze zomer lijkt te bestaan om een herinnering te worden, helder en hard als een stuk bergkristal, vreemd object in een achterzak.
Misschien is het de geest van Thoreau die hier rondwaart en de mijne gijzelt