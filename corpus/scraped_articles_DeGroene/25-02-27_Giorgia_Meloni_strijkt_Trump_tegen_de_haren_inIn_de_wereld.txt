Giorgia Meloni strijkt Trump tegen de haren in In de wereld

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
27 februari 2025
Rome- De microfoon in Washington stond afgelopen zondag nog open toen de Italiaanse premier Giorgia Meloni voor de hele zaal, gevuld met extreem-rechts publiek,'volevo morì'('ik wil dood') verzuchtte in plat-Romeins. Of dat de reden is dat Donald Trump haar niet noemde in zijn dankwoord aan het slot van zijn Cpac-conferentie is niet bekend. Een feit is dat Trump iedereen heeft bedankt voor zijn deelname aan de Conservative Political Action Conference 2025 (van Javier Milei tot Nigel Farage, van Robert Fico tot Steve Bannon met zijn nazigroet) behalve de evengoed extreemrechtse Meloni. En dit wordt in Italië - links Italië - toch gezien als een eremedaille.
Via een videoverbinding vanuit Rome zei Meloni afgelopen zondag een paar dingen waar Trump vast en zeker niet tevreden over was. Zoals: 'De Oekraïners zijn een trots volk dat vecht voor zijn vrijheid tegen een brute agressor. Een rechtvaardige en duurzame vrede is de enige weg.' Ze zei dit in vloeiend Engels, want Meloni spreekt - in tegenstelling tot alle Italiaanse premiers die haar voorgingen - vloeiend Engels. Net zo goed verstaanbaar in het mekka van de conservatieven in Washington was dus ook haar 'het Westen kan niet bestaan zonder Amerika, maar ook niet zonder Europa. Het is ondenkbaar dat de een de ander uitschakelt. Onze tegenstanders hopen dat Trump zich verwijdert van Europa, maar ik ken hem en durf te wedden dat het een vergissing is.'
En hier houdt Trump niet van, terwijl hij tot nog toe juist zo enthousiast was over Meloni, die zichzelf heel handig via Elon Musk in de picture had gespeeld bij Trump. Meloni had zichzelf opgeworpen als 'de bruggenbouwer tussen het nieuwe Amerika van Trump en Europa', maar is nu dus naar debackburnerverschoven. Wat Trump zeker ook irriteert is het feit dat Meloni uiteindelijk toch heeft besloten om deel te nemen aan de G7-top in Kyiv, waar drie jaar Russische invasie werd herdacht. Het feit dat Italië in Kyiv voor beide VN-resoluties heeft gestemd, betekent dat de aanvankelijke warmte tussen Trump en Meloni weer even in de ijskast kan. In de Europese Kyiv-motie wordt overduidelijk gemaakt wie verantwoordelijk is voor de oorlog, terwijl in de VS-motie alleen wordt gesproken van 'het einde van de vijandigheden', uiteraard zo opgesteld om Poetin te behagen.
Het is een onverwachte kant van Meloni, die uitblinkt in de juiste dingen op de juiste plekken tegen de juiste mensen zeggen. Vandaar haar verzuchting'volevo morì'.