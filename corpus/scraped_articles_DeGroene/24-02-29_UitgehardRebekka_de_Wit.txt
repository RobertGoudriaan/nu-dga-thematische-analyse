Uitgehard Rebekka de Wit

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
29 februari 2024
In het midden van het kippenhok lag een klein zakje. Een doorzichtig vlies was het eerder, en van binnen zat een goudkleurige vloeistof. Het leek of de broedende kip het daar eigenhandig heen had gerold, een pronkstuk.
Ik pakte het op, beetje zaagsel, beetje kippenpoep erbij, en legde het op het aanrecht. 'Een windei!' riep iemand uit die op bezoek kwam. Ik had me er altijd precies het tegenovergestelde bij voorgesteld: een lege eierschaal in een graanveld waar de wind de inhoud heeft weggewaaid.
Niemand in huis kon zich er blijkbaar toe brengen om het windei weg te gooien, en zo lag het dagen achter elkaar naast het fornuis. Niet eens op een schoteltje of iets wat nog kon doorgaan voor een kader. Een slingerend vlies van iets wat leven had kunnen worden. Op dezelfde manier slingeren er veel kranten in mijn huis. Ik vind dat ik er iets mee moet, maar weet niet wat en dan laat ik ze maar in de kamer. Weggooien is capituleren, of zo.
Het windei en ik hadden iets van elkaar weg. Die huid te weinig, wat een windei toch in essentie is, dat heb ik ook, en duik daardoor geregeld weg voor de dingen. Bij Occupy Amsterdam bijvoorbeeld, ben ik na een dag weggerend om dezelfde reden dat ik na twee uur te hebben doorgebracht op Lowlands ben weggerend. (Met het verschil dat op Lowlands niet de professionele tafeltennistafel van mijn broer in de fik was gestoken.)
Als het verlangen naar een stampende massa aanzwelt, kijk ik filmpjes ervan. Na de verkiezing van Trump zat ik eindeloos filmpjes te kijken van de Women's March. Filmpjes van vrouwen met die Pink Pussy Hat, die vierstemmige liedjes hadden ingestudeerd en elkaar dan vonden op straat. Een soort flashmob tegen misogynie. Te vaak eigenlijk, keek ik er naar.
Uiteindelijk had ik het windei op een tegeltje op de tuintafel gelegd. Lekker in het zonnetje, was de gedachte, of het alibi eerder, en een paar minuten later droop de tuintafel van het eigeel. Het regende de dagen erna niet, ik maakte de tafel niet schoon waardoor het eigeel nu uitgehard op de tuintafel zit.
Uiteindelijk had ik het windei op een tegeltje op de tuintafel gelegd. Lekker in heHet spreekwoord heb ik nooit echt gebruikt, althans nooit met zekerheid. De constructie is zo ingewikkeld. Dat een lucratief gegeven in je leven, de keuze voor een huis dat daarna overwaarde kreeg, je ietsnietbracht, namelijk windeieren.
Mijn schoonbroer heeft het vaak over windeieren, altijd in relatie tot vermogen, terwijl ik - nu ik dat windei in mijn handen had gehad, ermee had geleefd, en het een paar dagen lang het toonbeeld was van hoe het leven voor sommige wezens óók kan lopen - geen idee heb hoe je via zo'n teer zakje bij de associatie met kapitaal uitkomt.
Toen zijn vriendin een miskraam kreeg, en zij zich jaren later beklaagde over het feit dat ze er geen mooi boek over kon lezen, zei hij dat hij zo'n boek ook niet zou lezen, want 'wat had hij daaraan'. .
De meeste dingen in zijn leven zijn natuurlijk dingen waar hij wel degelijk iets aan heeft. Boeken over de wereldeconomie, het patriarchaat, goed geteste medicijnen.t zonnetje, was de gedachte, of het alibi eerder, en een paar minuten later droop de tuintafel van het eigeel. Het regende de dagen erna niet, ik maakte de tafel niet schoon waardoor het eigeel nu uitgehard op de tuintafel zit
Hij hoeft geen filmpjes te kijken van de Women's March, de liedjes uit het hoofd te leren in de hoop iets te bezweren, maar gelukkig dacht ik niet aan hem terwijl ik die filmpjes keek, maar alleen maar aan die vrouwen, daar, die elkaar in de massa hadden getroffen.