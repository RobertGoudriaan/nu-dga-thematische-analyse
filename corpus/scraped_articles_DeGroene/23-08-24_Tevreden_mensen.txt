Tevreden mensen

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
24 augustus 2023
Ik maak mezelf graag wijsdat ik verzetsheld zou zijn, mocht dat een keer nodig blijken. De anderen zouden zich gewillig onderwerpen aan een verkeerd regime of een uit de klauwen gewassen techgigant, maar ik zou altijd scherp en kritisch blijven en vervolgens hero√Øsch handelen. Dat zou dan komen door mijn uitzonderlijke talent voor individueel nadenken en mijn ongevoeligheid voor groepsdruk.
Een ander beeld hebben wij liever niet van onszelf. Tomas Boom, de held van Esther Gerritsens nieuwe romanGebied 19,vertegenwoordigt die stiekeme verwachting: dat we buiten de context van het gewone leven helden zouden zijn.
Tomas Boom, thrillerschrijver met een bescheiden, gelukkig leventje, blijkt op een dag een cruciale wending in de wereldgeschiedenis te hebben gemist. Buiten zijn weten om is de helft van de wereldbevolking verhuisd naar een andere planeet, inclusief zijn nieuwe vrouw en zijn zoontje uit een eerder huwelijk. Hij en zijn trouwe hond Toto moeten uit zien te zoeken wat er gebeurd is, en waarom.
Zwervend door Amsterdam komt Tomas erachter dat de mensen die op aarde zijn achtergebleven niet bepaald het koren, maar het kaf zijn, bestaande uit ouderen, drankzuchtigen en mensen met vage beroepen. Ook merkt hij dat niemand de nieuwe omstandigheden lijkt te bevragen: op aarde is het een faux pas om over de 'selectie' te praten, en op planeet TOI-700 doen ze ook liever alsof de oude aarde nooit bestaan heeft. Niemand weet hoe mensen daadwerkelijk verplaatst worden en het kan ze ook niet schelen.
Deze zwijgcultuur komt de overheid, die de grote verhuizing heeft georkestreerd, goed uit. TOI-700 is bevolkt om de mensheid een tweede kans te geven, en de aarde mocht blijven bestaan als 'bijkeuken' om grondstoffen te leveren. Goed, de enige die dus niet is meegesleept door de overheidspropaganda is Tomas.
Tomas, de grote verzetsheld, is voornamelijk bezig met een eenzame strijd tegen desinformatie en leugens die 'mensen in slaap sussen'. Hij kijkt neer op zijn medemensen, die geen moeilijke vragen stellen zolang 'hun televisieavond niet verandert'. Wanneer hij op TOI-700 terechtkomt gruwelt hij van de kunstmatige rafelrandloze toekomstplaneet vol vrolijke veganisten, maar krijgt dan te horen dat hij een 'conservatieve blik op authenticiteit' heeft. Hij put zich uit in vruchteloze pogingen om iedereen wakker te schudden met uitspraken als: 'Je kunt de geschiedenis toch niet afschaffen?' En 'Ze maken de schrijvers gelukkig, ze maken de journalisten gelukkig, tevreden mensen hebben geen kritiek.'
Tussendoor een pluspunt: Gerritsens taal is helder, bondig en ondubbelzinnig. Dat maakt het verhaal vlot en levert zinnen op die verrassend goed zijn in al hun eenvoud, zoals: 'Tomas had zin in koud bier.' Dat gezegd hebbende, die eenvoud wordt zelden doorbroken door een memorabele zin. De verwijzingen naar de coronacrisis en andere inmiddels veelbesproken twistpunten in de huidige samenleving zijn niet te missen. Wanneer Tomas op een dag met zijn hond door het Vondelpark loopt stuiten ze op een 'teststraat' waar honden op gehoorzaamheid worden getest. Wanneer Tomas anderen probeert te waarschuwen blijken zij er vrijwillig naartoe te komen, al lopen ze risico om hun hond kwijt te raken. Weer is hij de enige die deze teststraat ziet voor wat hij is - dwang van de overheid! Door een jongere vrouw wordt Tomas een 'witte heteroman van middelbare leeftijd' genoemd. Tenenkrommend vroegwijze zoon Parker legt zijn vader op pedante toon uit dat in de huidige samenleving feiten minder belangrijk zijn dan fictie.
Het voelt niet nieuw. Het voelt als de zoveelste keer, of je nou een lezer van columns of sciencefictionromans bent, het voelt alsof dezelfde oude waarschuwing weer tevoorschijn wordt gehaald, over censuur, over de opium van het volk, overdoublethink,et ceteraad infinitum. Het is misschien onterecht om hier kritisch op te zijn, want in roerige tijden is het begrijpelijk dat dezelfde thema's vaker terugkomen. Toch zou je als lezer graag deze maatschappijkritiek willen overslaan.
Wat dan overblijft is een opsomming van plot-elementen die best aardig bedacht zijn, maar niet worden uitgewerkt. De boosdoener, de overheid, blijft uit beeld. De hersenmanipulatietechniek waarmee de bevolking kunstmatig gelukkig wordt gehouden, bijvoorbeeld, maakt nieuwsgierig en had voor een interessanteStepford Wives-achtige spanning tussen werkelijkheid en kunstmatigheid kunnen zorgen, maar daarvoor krijgen we niet genoeg tijd met Tomas en zijn vrouw. Het idee dat de samenleving in een nuttige en minder nuttige laag verdeeld zou zijn, en de vraag wie dan in welke categorie zou horen, had (niet vernieuwend, maar) fascinerend kunnen zijn. Die cruciale vraag, die Tomas teistert en zijn gezin verdeelt, blijft mede door Tomas' grote eenzaamheid onbeantwoord. Gerritsen plant vele zaadjes maar laat het water geven achterwege.
Het voelt niet nieuw, het voelt als de zoveelste keer
Karoly Effenberger | Esther Gerritsen werkt haar plot niet echt uit ESTHER GERRITSEN Gebied 19 De Geus, 320 blz.