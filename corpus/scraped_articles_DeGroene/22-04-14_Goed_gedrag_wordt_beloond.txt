Goed gedrag wordt beloond

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
14 april 2022
Onder leiding van het afdelingshoofd wordt de hele afdeling naar het grote studielokaal geleid. Daar worden we met open armen verwelkomd door de directrice. Er staan koffie en drie schalen met verschillende gebaksoorten. Er heerst een serene rust wanneer de deur gesloten wordt en iedereen zijn plek heeft gevonden. De spanning is af te lezen van de gezichten van de gedetineerden, iedereen verwacht een donderpreek voor het een of ander. Niets is minder waar, de directrice is in een zeer vrolijke bui.
Als zij opstaat begint zij haar betoog.
'Beste gedetineerden, wij hebben kunnen constateren dat het al meer dan anderhalf jaar goed gaat op jullie afdeling. Niemand met een positieve uc1, geen geweld tegen personeel, geen mensen op rood door een rapport en altijd honderd procent inzet voor de te verrichten arbeid.
Wij hebben besloten om dit goede gedrag dit jaar te belonen met een uitzonderlijk leuke verrassing: we gaan met de hele afdeling van één dag voor kerst tot na het Nieuwjaar een skivakantie houden in Tirol. De bedoeling is dat we op 2 januari terugkeren op de afdeling.Twee dagen vóór kerst zullen we, nadat we in de gevangenis gefouilleerd zijn, met twee touringcars naar vliegveld Zestienhoven worden vervoerd. Daar zal dan een 737 klaarstaan.
Om nieuwsgierig publiek op afstand te houden rijden we rechtstreeks het platform op. Er gaan zeven PIW'ers2 mee samen met het afdelingshoofd, en voor de veiligheid hebben we een groep van DV&O3 die ons bij zal staan bij eventuele calamiteiten. We hebben zeven chalets gehuurd en die worden ieder met vier gedetineerden en een PIW'er betrokken. Als directrice zal ik een chalet aan de top van de berg hebben om overzicht te houden op de hele groep.
We komen tussen twee zeer hoge alpenbergen te zitten, zodat ontsnappen zo goed als onmogelijk is.
Alle chalets zijn voorzien van de modernste apparatuur zoals wifi, satelliet-tv, twee wasmachines, en alle kamers hebben tweepersoonsbedden om zo gezellige avonden met de eventuele opgepikte Tiroolse meisjes in goede banen te kunnen leiden.
Het is toegestaan om iedere avond deel te nemen aan de après-ski als men de volgende ochtend wel nuchter aan het ontbijt verschijnt.
Als directrice hoop ik jullie op deze manier te belonen voor jullie goede gedrag en ik zal na terugkomst een heel vakantieverslag uitbrengen aan de minister van Veiligheid en Justitie en daarmee aantonen dat belonen ook een positieve uitstraling zal hebben naar de buitenwereld.
Bedankt voor jullie aandacht en ik hoop jullie te zien wanneer we met z'n allen het vliegtuig betreden. Ik verzoek iedereen nu weer retour te gaan naar de afdeling of arbeid.'
1. urinecontrole op drugsgebruik 2. penitentiair inrichtingswerkers 3. Dienst vervoer & ondersteuning