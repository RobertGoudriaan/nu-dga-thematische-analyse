'Ook jij bent samoerai, mijn kind' Serie Shogun¯

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
4 april 2024
Wie kent 'm niet, de jaren-zeventigbestsellerShogun?¯De serie, over politieke machtsstrijd in zestiende-eeuws Japan en de clash tussen Oost en West, is net zo verslavend als het boek.
In een bos in de buurtvan het Osaka-kasteel, begin zeventiende eeuw, drijft een vrouw de strijd tussen vijf feodale heersers in haar eentje op de spits. De toekomst van Japan staat op het spel, net als de integriteit van de vrouw, een vertrouwelinge van regent Toranaga. Toda Mariko heet ze. En nu trekt ze haar zwaard. Tegenover haar zijn horden vijanden, vazallen van Ishido, een regent die een coalitie bij elkaar heeft gekonkeld en hongert naar alleenheerschappij. Zijn mannen staan klaar om Mariko's hoofd eraf te hakken. De spanning stijgt. Overal tussen de bomen kijken mensen toe, onder hen een moeder met haar zoontje. Wat er in de volgende paar seconden gaat gebeuren is essentieel, geschiedenis in de maak. Dat weet de moeder maar al te goed. Bang maar vol bewondering fluistert ze tegen de jongen: 'Kijk goed, m'n kind. Ook jij bent samoerai.'
Over het incident, misschien zelfs waargebeurd, zegt landeigenaar Yabu na afloop melancholiek: 'Het was nét een gedicht.' Hij spreekt tegen John Blackthorne, een Engelsman die, hoewel hij na een lange tijd in Japan de cultuur grotendeels heeft geïnternaliseerd (hij staat bekend als 'Anjin-san') de nasleep van het incident in het bos met afschuw beschouwt.Al die lijken. Het was een afgrijselijk, zinloos, heldhaftig, ongelofelijk ritueel. Blackthorne's gedachtegang is begrijpelijk. Hij vreest voor Mariko's leven. Ze is samoerai, maar ook zijn geliefde. Zal zij de gevolgen van de slachting overleven?
Shogunheet het verhaal, gebaseerd op de wedervaringen van de echte Engelse stuurman William Adams, die op 19 april 1600 aan boord van het Nederlandse galjoenDe liefdein Japan arriveerde. Hij trof een land in crisis aan. Maanden na zijn aankomst maakte de Slag bij Sekigahara een einde aan een strijd van pakweg een eeuw waarna het shogunaat werd gevestigd dat Tokugawa (Toranaga in het verhaal) alle militaire macht gaf.
Dat het woordshoguntot de collectieve verbeelding spreekt, is omdat iedereen die in 1975 in een boekwinkel voor het rek met bestsellers stond, waar ook ter wereld, leerde wat het betekende. De roman was, is, een baksteen van papier, tegen de twaalfhonderd pagina's met meer dan vierhonderdduizend woorden. Op de kaft was de titel groot in het rood boven een afbeelding van een half getrokken samoeraizwaard en de naam van de Britse auteur James Clavell. Later vertelde Clavell dat hij het idee voor het verhaal kreeg toen hij per toeval een zin in een geschiedenisboek van zijn dochter las: 'In 1600 ging een Engelsman naar Japan waar hij samoerai werd.' De rest is geschiedenis: miljoenen exemplaren verkocht; in 1980 een miniserie die alle kijkrecords verbrak; en nu een nieuwe serie waar kijkers over de hele wereld van in de ban zijn.
De reden voor de obsessiemetShogunis drieledig: het onweerstaanbare liefdesverhaal van de westerling en de Japanse vrouw; de wijze waarop Clavell met zijn perspectief op de Japanse geschiedenis, filosofie en cultuur lezers en seriekijkers in het Westen een spiegel voorhoudt waarin ze zichzelf en hún cultuur zien (en schrikken); en de beschrijvingen van nationale en geopolitieke machinaties van rond 1600.
Destijds was de rage gróót. In 1981 schreefThe New York Times: 'De lezers vanShogunvertellen dat ze zo opgeslokt worden door het boek dat hun banen en hun huwelijken verbleken bij wat ze lezen. Op kantoor verstoppen ze het in hun bureaus en lezen ze even een stukje als niemand kijkt.'
Onlangs herlas ikShogun. In drie dagen. Ook ik verdween in het verhaal, en werd hopeloos verliefd op Lady Toda, 'Mariko-san'. Zij leerde die Engelsman, Blackthorne, wat het betekent om een beschaafd mens te zijn. Wat spiritualiteit is. Bijvoorbeeld hoe je uit een theekopje moet drinken dat leeg is. Of hoe je naar een rots moet staren om te kijken hoe die groeit. En uiteindelijk, hoe je het leven omarmt door de dood te accepteren.
Wát een grote vragen. Neem de alinea waarin de moeder haar kind in het bos aanspoort om naar Mariko te kijken zodat hij weet hoe hij, net als zij behorende tot de aristocratische krijgsklasse, zich moet gedragen. Dat wil zeggen: leven volgensbushidooftewel de 'weg van de krijger', een strikte code die volledige loyaliteit en eer tot de dood toe voorschrijft.
Wie faalt kan 'eer' alsnog behalen doorseppuku,een rituele zelfmoord die je pleegt door je buik met een vlijmscherp mes open te snijden zonder een enkel geluid te maken waarna een secondant je hoofd eraf hakt.
Eer, daar gaat het Mariko om. Ik vermoed dat de scène in het bos pas in de aflevering getiteldCrimson Skyvan de nieuwe serie komt (uitzending op 16 april) aangezien de makers Clavell in ieder geval tot en met aflevering zes precies volgen. Ze vullen de roman overigens prachtig aan door het feodale Japan visueel tot leven te wekken met een combinatie van special effects en echte sets met kastelen van steen en huizen van hout en papier.
Authenticiteit is het toverwoord. De acteurs kruipen overtuigend in de huid van de drie belangrijkste personages, zodat ik geen moeite had om Toranaga te zien in de gedaante van de veteraan Hiroyuki Sanada, die ook vaak in Hollywood-films opduikt, of om te kijken naar de in Nieuw-Zeeland geboren Japanse actrice Anna Sawai als Mariko, hoewel Sawai hier en daar nét iets te 'internationaal-Amerikaans' spreekt. Met Blackthorne heb ik meer moeite. De Engelse acteur Cosmo Jarvis is fysiek ruw genoeg om de stuurman te spelen maar zijnstem- het klinkt werkelijk alsof hij wordt nagesynchroniseerd door de geest van Richard Burton, zo groot is de overeenkomst. Dat stoort behoorlijk.
Maar Blackthorne - dat zijn wij, westerse kijkers. Met hem arriveren we per Hollands voc-schip in een Japan waar tot nu toe alleen Portugese en Spanjaarden zijn geland en waar de jezuïeten de handel tussen Japan en China orkestreren, hoofdzakelijk voor eigen gewin. En met Blackthorne schrikken we aanvankelijk van de 'barbaarsheid' van de plaatselijke bevolking, 'apen' zoals de domme bemanning ze noemen. Hoewel, hoe kan dat ook anders; enkele uren na de landing zitten Blackthorne en de rest gevangen en koken de samoerai een van hen in een enorme pot op het strand.
Schokkend? Het is maar hoe je het bekijkt. Net als auteur Clavell wisselen de makers van de serie constant van vertelperspectief. Zo gruwen de samoerai op hun beurt van de ongemanierde, ongewassen en vooral laffe Europeanen met hun compleet ridicule geloofsovertuiging.
Terwijl het verhaal vordert en vooral nadat hij Mariko ontmoet en daarna samoerai wordt dankzij zijn steun aan Toranaga, komt Blackthorne voor een keuze te staan: omarmt hij deze nieuwe cultuur of houdt hij vast aan wie hij was?
Shogun toont de clashtussen Oost en West en plaatst het multiculturalisme onder het vergrootglas. Zowel de roman als de serie illustreren de hachelijke bezigheid van de identiteit van 'de Ander' aannemen terwijl je weet dat je eigen kern - waar je vandaan komt, wie je bent - nooit echt zal weggaan. Dit zien we ook bij Mariko: ze is Japans, ze leeft volgens shinto, gelooft in het bestaan van de natuurgoden, maar ze is óók katholiek, bekeerd door de jezuïeten van wie ze Latijn en Portugees heeft geleerd.
Mariko. Het is háár verhaal. Als vrouw wordt ze geacht haar man, een bruut, te eren, voor hem te zorgen. Maar ze is samoerai, wat betekent dat haar eigen eergevoel voor alles komt. Hoezo dan, 'echtgenoot'? Of 'man'?
Het hele verhaal is doorspekt met wrange, vaak hilarische opmerkingen over de zwakte van mannen, bijvoorbeeld bordeelhoudster Gyoko die zegt: 'Mannen hebben het nodig om geheimen te delen. Daarom zijn wij hun meerdere. En zullen zij altijd in onze macht zijn.' Dat klopt! Zelfs Toranaga kan zijn strategische zetten niet voor zichzelf houden - hij vertelt alles aan Mariko en zij moet maar zien te dealen met de geheime informatie, net zoals ze moet jongleren met de belangen van haar geliefde 'barbaar', haar zoon, haar familie. Hoe doet ze dat, hoe doet een mens dat, hoe hanteer je de chaos van al die levens om je heen?
De clou zit 'm in de mooiste metafoor inShogundie veel zegt over de Japanse ziel: het achtdelige hek (of hek met acht verschillende lagen). In gesprek met Blackthorne verwijst Mariko naar dit hek om uit te leggen hoe het voor Japanners mogelijk is om pijnlijke dingen in het leven in 'veilige hokjes' te plaatsen, zodat je alleen in het hier en nu kunt leven. Haar verwijzing komt uit een gedicht in deKojiki,ook bekend als deKroniek van oude zakenuit de vroege achtste eeuw, het oudste boek uit de antieke Japanse geschiedenis, dat aldus luidt: 'Acht wolken verrijzen. Het achtdelige hek van Idzumo maakt een achtdelig hek voor echtgenoten om zich in terug te trekken. O! Dat achtdelige hek.'(Eigen vertaling uit het Engels - gk)
Het hek creëert een magische ruimte waar goden leven. Dat scheidt Japan van de rest van de wereld. InShogunis die ruimte de enige plek waar Mariko echt veilig is. Deze waarheid tekent haar kracht, maakt alles wat ze in het verhaal doet 'logisch', hoe bizar het ook op ons - en Blackthorne - overkomt. Zelf zal hij er nooit komen of mogen komen, ook nu hij samoerai is. Heimelijk onderkent hij de valkuilen van het zijn van de Ander - hij denkt: God sta me bij, ik ben eens en voor altijd stuurman. Ook al zijn we net als Blackthorne eeuwig buitengesloten van haar essentie, we kunnen de Lady Toda, terwijl de seconden in het bos wegtikken, van een afstand bewonderen, nét die jongen die aan de kimono van z'n moeder hangt, luisterend naar haar woorden: kijk goed, m'n kind.
Shogunis te zien op Disney+
Kurt Iswarienko /FX ...