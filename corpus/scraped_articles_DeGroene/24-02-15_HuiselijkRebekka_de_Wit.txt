Huiselijk Rebekka de Wit

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
15 februari 2024
In Schotland is een instituut waar wetenschappers cultuur bij dieren onderzoeken. Daar hing ik een tijdje rond, als partner van. Hoe je cultuur dan definieert, was mijn eerste vraag tijdens het Schotse equivalent van de vrijdagmiddagborrel, waarop ik ze al zag kijken. Moeten wehierbeginnen. Echt bij nul? En toen keken ze naar elkaar, alsof ze met het wisselen van blikken gingen bepalen wie het introductiepraatje ging houden. Ik wist toen dat elke vervolgvraag die ik zou stellen, onderdeel was van een script dat ze al talloze keren hadden gespeeld, voor hun familie, voor de wiskundigen in het andere gebouw. 'Cultuur is alles wat niet via DNA overerft', zei uiteindelijk een van de biologen. Mexicaanse, klein, grappig, en verliefd geworden op de enige andere Mexicaanse vrouw op het instituut.
Bij het voorstelrondje onthield ik vooral een Italiaanse vrouw, die benadrukte dat ze uit het noorden kwam, wat ik begreep, omdat ze zo hard was als een oude bergkaas. Waarschijnlijk had ze al vaak meegemaakt dat mensen tegen haar zeiden: 'Italië, zei je toch? Maar... jij bent niet echt...warm.'Het is dan natuurlijk maar beter om er meteen mee voor de dag te komen. Dat je weliswaar uit Italië komt, maar absoluut niet warm bent. Ik probeerde haar onderzoek te begrijpen door te zeggen dat zij 'onderzoekt hoe die mieren hun omgeving bekijken', maar ze corrigeerde me. Dat het absoluut niks met kijken te maken had. Het was een totaal ander zintuig waar wij niks van begrijpen, we hebben er niet eens een werkwoord voor. Ze was nogal precies in het bewaken wat we allemaal niet konden weten en als ik dreigde dat gebied in te gaan, werd ik steeds teruggestuurd. Het was prachtig.
Het instituut wordt gefinancierd door een christelijke organisatie. Daar had mijn eigen bioloog wat moeite mee, hij durfde dat zelfs niet aan zijn vader te vertellen, omdat hij (de vader) daaruit misschien zou opmaken dat hij (de zoon) van zijn geloof van rabiaat atheïsme was gevallen. De biologen voerden discussie over de vraag of het beter was geweest als het instituut was gefinancierd door pak 'm beet Shell. Nou, de Mexicanen waren er toen als de kippen bij om te zeggen dat jeechtbeter door de kerk dan door Shell gefinancierd kan worden. Zij waren erbij, blijkbaar, in de Golf van Mexico, toentertijd. En dat het de priesters waren hoor, die daar al die vogels uit het water stonden te rapen, niet de managers van Shell. Het stel had een nieuw postdoc contract binnen gesleept op de universiteit van Houston, in Texas. Ze waren als de dood om daar dood te gaan. Twee queer Mexicaanse vrouwen, 'in het hoofdkwartier van White Supremacy'. Een maand later waren ze terug en bevestigden dat ze inderdaad dood zouden gaan als ze langer zouden blijven. Toen ik vertelde dat ik zwanger was keek ze chagrijnig, de kleine.'Why is everybody so horny these days?'
Haar vrouw zei:'Love. We are back from Homofobic country. It's ok. We can also try to be horny instead of afraid.'Prompt gingen ze zoenen, en de oude bergkaas en ik keken nog even en probeerden elkaar toen weer te begrijpen.