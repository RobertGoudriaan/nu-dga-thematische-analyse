Bankje

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
6 oktober 2022
TELEVISIE Walk the Land
Prachtig is fictie of documentaire die zich langzaam ontvouwt, geleidelijk onder de huid kruipt.Walk the Landvan Peter Delpeut en Stef Tijdink bij voorbeeld. In 2001 reisden ze met camera door de Yorkshire Dales in Noord-Engeland. Ze raakten verliefd op het 'mooiste landschap van de wereld' en 'het Engelse van de Engelsen'. Maar hoe is dat nu (2021)? Met wereld, Engeland en de filmers is immers veel gebeurd. Ze sporen en wandelen van Carlisle naar Leeds. Visueel leidmotief zijn de ontelbare bankjes - in memoriam van dierbaren, hun namen gegraveerd. Maar ik aarzel aanvankelijk. Personages uit 2001 blijken dood of herinneren zich hen niet. Ze spreken wandelaars aan. Die zijn er nu beduidend meer. Ach, leuk te horen dat oma je ooit al meesleurde door modder en koeienvlaai; dat het gelukkige jeugdherinneringen oproept; dat er veel treinspotters zijn; over animositeit tussen Yorkshire en Lancashire.
Natuurlijk is er beeldlyriek: dat wonderbaar mooie, soms even lieflijke, maar vaker rauwe landschap - mede door regen, mist en kou. Maar uitzonderlijk en indringend is het niet echt. Tot het geleidelijk verdiept. De vrouw die uitlegt dat ze het landschap wil voelen en ervaren in plaats van bekijken. Zich erin verliezen. Ze hoort hier. Acceptabele zin die in de volgende scène dubieuze lading krijgt: man hoort hier vooral omdat zijn 'bloedlijnen' Angelsaksisch met Vikingelementen zijn. Zijn 'hier horen' impliceert uitsluiting van anderen. En dan de vrouw (met wie de ontmoeting niet toevallig zal zijn) die over de fraaie stapelmuurtjes in het land vanWuthering Heightszegt dat die bedoeld waren om mensen te weren; en dat ze ontstonden toen men zich grond toe-eigende(enclosures)mede dankzij geld uit Jamaica: slavernij. Ze beaamt Armando's term 'schuldig landschap'. De aftiteling leert: Corinne Fowler, hoogleraar kolonialisme en koloniale literatuur. HaarGreen Unpleasant Landis een veelzeggende boektitel.
Dan leren we de indrukwekkende 'Testament' kennen, rapper en toneelschrijver met Zuid-Afrikaanse roots. Hij is 'hier' geboren, het is zijn land. En inderdaad prachtig. Wel gebouwd op de ruggen van zwarte Afrikanen. Zijn liefde voor Shakespeare en de zussen Brontë verzoent hem, 'in de wetenschap dat opa (Engeland) een moordenaar was'. Bovendien: zwarte mensen (via het Romeinse Rijk) waren hier eerder dan die Angelen. Hij draagt voor uitBlack Man Walking:geesten van overal, die het land maakten. Delpeut: 'Van wie is een landschap? Waarom kwam die vraag niet eerder bij me op?'
Prachtig wordt het ook als we belanden in de grote Pakistaanse gemeenschap, waarvan het landschap evenzeer is. O, en die half-Syrische, half-Oekraïense studente die in sponsorloop de heuvel beklimt voor voedselpakketten. Het 'Engelse van de Engelsen' bleek voor haar vooral onaangenaam. Maar ik houd van dit schitterend landschap, zegt ze, bibberend van vochtige kou. Ten slotte eren Peter en Stef overleden favoriete collega's door namen op een bankje te projecteren: Boerema, Danniel, Van Hoewijk, Kees en Barbara Hin, Gerrets. Ontroerend.
Walter van der Kooi
Peter Delpeut en Stef Tijdink,Walk the Land,Human, dinsdag 11 oktober, NPO 2, 22.15 uur
Stef Tijdink | Walk the Land, een tv-serie van Peter Delpeut en Stef Tijdink