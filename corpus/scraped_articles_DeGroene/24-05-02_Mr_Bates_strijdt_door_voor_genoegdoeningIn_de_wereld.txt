Mr Bates strijdt door voor genoegdoening In de wereld

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
2 mei 2024
Londen- 'Op een dag krijgen we de klootzakken.' Dat waren een jaar of vijf geleden de woorden van Alan Bates, de held van het Britse postkantoorschandaal. Meer dan negenhonderd postkantoorhouders waren een kwarteeuw lang onterecht vervolgd, en in de meeste gevallen ook veroordeeld, wegens het ontvreemden van geld uit de kas. De kastekorten waren het gevolg van fouten in het Horizon-automatiseringssysteem van de Japanse IT-gigant Fujitsu, maar Post Office Ltd legde de schuld bij de 'subpostmasters'. Honderden levens werden verwoest.
Deze grootste justitiÃ«le dwaling uit de Britse geschiedenis kreeg volop aandacht door de vierdelige docuserieMr Bates vs The Post Office.Nu de hartverscheurende verhalen van de slachtoffers zijn belicht, richt de aandacht zich op de verantwoordelijken. Zij moeten getuigen in een Londens kantoorpand waar de gepensioneerde rechter Sir Wyn Williams het onderzoek leidt. De getuigenissen tonen een ontluisterend beeld van deze staatsonderneming.
Neem Angela van den Bogerd, de bestuurder die verantwoordelijk was voor Horizon. In 2010 was ze in een e-mail op de hoogte gesteld dat Fujitsu vanaf een afstand toegang had tot de boeken van de subpostmasters. Negen jaar later zou ze tijdens een rechtszaak die door 555 gedupeerden onder leiding van Bates was aangespannen onder ede verklaren dat dit onmogelijk was. Haar baas Paula Vennells, die enkele maanden terug haar koninklijke onderscheiding verloor, komt er niet veel beter van af. Ook zij wist al jaren dat er iets fout was met het IT-systeem, maar het imago van Post Office Ltd leek ze belangrijker te vinden.
Ook haar voorgangers faalden. Ondanks de vervolgingen bleek oud-bestuursvoorzitter Adam Crozier niet te hebben geweten dat Post Office de macht had om subpostmasters voor de rechter te slepen. Diens voorganger David Miller wilde de pensioenen van onterecht veroordeelde filiaalhouders plunderen om de verliezen van het bedrijf te compenseren. Huidig topman Nick Reed is geobsedeerd met zijn salaris, bijna een miljoen per jaar, en vond een loonsverhoging van vijf procent een 'belediging'.
Of het onderzoek van Sir Wyn ertoe leidt dat topbestuurders zelf voor de rechter moeten verschijnen, valt te bezien. De onverstoorbare campagnevoerder Bates heeft al aangekondigd geld in te zamelen om desnoods te betalen voor civiele procedures.