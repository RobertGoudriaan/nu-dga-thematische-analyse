Dubbeltjes en kwartjes

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
25 augustus 2022
Rasit Elibol breekt (inDe Groenevan 4 augustus) een lans voor het mbo. Dat zou gelijkwaardig zijn aan hbo en universiteit, ja zelfs belangrijker en waardevoller, in het licht van de toekomst van ons land (energietransitie, zorg). Ook minister Dijkgraaf bepleit 'nadrukkelijk' een gelijke behandeling van mbo-studenten ten opzichte van hbo- en universitaire studenten. Flinke stappen moeten nog worden gezet: 'bewustwording in taalgebruik, de betrokkenheid in het studentenleven en bij het opdoen van buitenlandervaring'.
Als het niet zo treurig was, zou het lachwekkend zijn. Wat een beschamende symptoombestrijding!
Ik lees niets over de oorzaken van het verschil in waardering tussen beide vormen van vervolgonderwijs en niets over de vertaling daarvan in salariëring daarna: minder hoogopgeleid zijn betekent in het algemeen domweg minder verdienen.
Doen alsof dat er niet toe doet, is hypocriet. Holle woorden, die geen ander eﬀect zullen sorteren dan nog grotere frustratie bij de mbo'ers.
HANJA OOMS,Groningen
Jan Rothuizen