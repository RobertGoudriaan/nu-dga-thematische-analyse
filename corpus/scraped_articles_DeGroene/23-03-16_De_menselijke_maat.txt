De menselijke maat

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
16 maart 2023
InDe Groenevan 2 maart is de rubriek 'In het nieuws' van Coen van de Ven en Emiel Woutersen mij uit het hart gegrepen. Zij stellen dat ambtenaren traditioneel worden verscheurd door twee loyaliteiten. Enerzijds de plicht om de samenleving zo goed mogelijk te dienen. Anderzijds het verlangen primair loyaal te zijn aan hun politieke baas. Dit geldt uiteraard voor alle ambtenaren in de diverse geledingen van onze samenleving zoals provincies en gemeenten.
Het verbaast mij niet dat nog steeds in grote meerderheid ambtenaren worden geworven met 'generalistische' kwaliteiten en veel minder specialisten op hun vakgebied. Vanaf 1969 werkte ik als maatschappelijk werker bij de gemeentelijke sociale dienst in Heemskerk om uitvoering te geven aan uitvoering van de bijstandswet. Een collega en ik studeerden aan de Opleiding voor Hogere Sociale Arbeid in Haarlem. Een driejarige parttime-opleiding voornamelijk voor ambtenaren die werkten bij een sociale dienst of een gewestelijk arbeidsbureau. Met gelukkig ook uitstekende gastdocenten zoals Abram de Swaan en Hans Kombrink, die in 1972 PvdA-Kamerlid was geworden.
In 1973 schreef ik met mijn collega van de sociale dienst onze eindscriptieDe functie van het maatschappelijk werk binnen de klassemaatschappij.Onze conclusie was: 'We dienen te kiezen voor de belangen van de meest kwetsbaren in onze samenleving of de belangen van de status quo. Binnen de huidige verhoudingen betekent dit een voortdurend konﬂikt met directie van de sociale dienst en/ of de verantwoordelijk wethouder. Wij zijn van mening dat wij in het belang van de meest kwetsbaren in onze samenleving een konﬂikt niet uit de weg moeten gaan.'
Uiteraard leverde dit regelmatig stevige discussies op, maar we wisten voor wie we het deden!
BEN IJPMA,Heemskerk
Jan Rothuizen