Eerlijke concurrentie en milieu

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
8 september 2022
Een mooi overzichtsartikel over de milieuellende in Nederland van Jaap Tielbeke en Evert de Vos inDe Groenevan 1 september. Toch blijf ik met wat vragen zitten. De grootschaligheid van de Nederlandse landbouw en veeteelt is mijns inziens mede veroorzaakt door de vrijhandel. Dit lijkt me in ieder geval een van de factoren die de grootschaligheid sterk bevorderd hebben en wel om de concurrentie met de buitenlandse import aan te kunnen.
De vraag is nu of de Europese Commissie ten aanzien van het milieu, denk bijvoorbeeld aan bestrijdingsmiddelen of aan de illegale boskap in Zuid-Amerika, niet vergelijkbare eisen aan alle import moet stellen als die voor de Europese boeren gelden. Een voorbeeld. Bekend is inmiddels dat duurzaam gecertiﬁceerd hout uit Brazilië een farce is. Geïmporteerde soja wordt grotendeels geteeld op 'illegale' grond en het is dus verkeerde niet-duurzame soja.
Voor behoud van de Nederlandse concurrentiepositie, als zij duurder moeten produceren door volumevermindering, zou de Europese Commissie dus niet alleen voor het milieu maar ook voor haar boeren bij import strengere eisen moeten stellen om de inkomenspositie van die boeren veilig te stellen. En minstens zo belangrijk: er heel goed op moeten toezien.
Een gezond milieu is helaas een wereldprobleem. Hoe zit het bijvoorbeeld met de kwaliteit van het water geloosd door de productie van geïmporteerde producten uit India? Het milieu hier redden met maatregelen die elders in de wereld de toestand verslechteren heeft ook niet veel zin. We leven niet op een eiland. Er is nog veel werk te verzetten.
HENK KRAAIJENBRINK, Borne
U kunt uw ingezonden brief van maximaal 400 woorden sturen naargroene@groene.nl