De horror van de cul de sac Jonge garde

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
14 september 2023
Met zijn films en de tentoonstellingA Spell in the Alphabet Soupzet Mike Bourscheid bestaande routines in een andere context, zoals in de saaie setting van de buitenwijk.
Wie de tentoonstelling van Mike Bourscheid in Den Haag binnengaat, krijgt van de medewerkers een waarschuwing. Bij een van de films in kunstruimte 1646 heeft de kunstenaar een bak pelpinda's neergezet. Bezoekers mogen ze eten, maar voor mensen met een notenallergie kan de aanwezigheid van de snack al een allergische reactie opleveren.
Het is onbedoeld een extra teken van sluimerend onheil in de op het oog zo perfecte minisamenleving die Bourscheid heeft neergezet. In de eerste ruimte staan zes kleine huisjes op de grond, elk zo groot als een kartonnen verhuisdoos. Ze zijn opgebouwd uit vrolijk gekleurde stukken glas, persoonlijk door de kunstenaar aan elkaar gesoldeerd en gelast. Elk hebben ze een eigen uiterlijk aan de voor- en achtergevel, alsof de kopers van de kavels allemaal een eigen architect mochten uitkiezen. Soms vormen de twee ramen op de bovenverdieping samen met de voordeur eronder een gezicht, soms heeft het huis boven aan het dak de suggestie van een haardos.
De huizen staan in een rondje, het gekleurde tapijt vormt een plattegrond waardoor de suggestie is gewekt dat de huizen rondom een pleintje staan aan een doodlopende straat. Eencul de sacnoemt de Luxemburgse Bourscheid de straat waar hij opgroeide, en die model staat voor zijn tentoonstellingA Spell in the Alphabet Soup. 'Huizen zijn altijd belangrijk in horrorfilms, ze hebben altijd een andere betekenis', zegt Bourscheid (1984) in het interview dat in de tentoonstellingstekst is te lezen. Binnen in de glazen huizen zit aarde, in elk huis groeit een kruidenplantje waarmee de kunstenaar later schnaps gaat maken.
Aan de muren van de ruimte hangen levensgrote poppen, die doen denken aan trekpoppen maar ze missen de touwen. Met houten ronde pluggen zitten ze aan de muur geplakt, als bewakers van de wereld van de tentoonstelling - hun handen en armen hebben vervaarlijk uitziende slaghouten. Vanuit het plein waaraan de huizen staan, leiden twee wegen namelijk door de deuren naar de volgende ruimte. Daarin staan meerdere attributen die ook terugkomen in de film van drie kwartier die er draait.Agnèsheet de film, vernoemd naar zijn moeder, en die is volgens Bourscheid een eerbetoon aan alle alleenstaande ouders zoals zij.
In de film is Bourscheid zelf de tekstloze hoofdpersoon. Hij draagt verschillende kleuren opzetneuzen en wisselt een cowboy-outfit af met een clownspak. Bij zijn eentonige bezigheden - het maken, bakken en opeten van een schnitzel, het doen van de afwas - krijgt hij commentaar op zijn handelingen van de harige wezens die aan zijn handen en voeten leven. Ze suggeren dat de hoofdpersoon dingen wil zeggen, verschillende rollen speelt, maar het vergt veel doorzettingsvermogen om de soms erg langdradige film van begin tot eind te kijken en de boodschap mee te krijgen - ongetwijfeld bewust een deel van de hommage aan de alleenstaande ouders.
In de tentoonstelling is de expositieruimte - de muren, deuren, vloerbedekking - onderdeel van het werk. De absurd dikke deur, voorzien van handgedraaide cirkelvormige details, kocht Bourscheid van iemand in een buitenwijk in Berlijn. Wat zou die persoon bezield hebben zo'n dikke deur te maken? De horrorsetting van de saaie buitenwijk komt opnieuw naar boven.
Bourscheid maakt vaker leefomgevingen, ruimtes waarin hij de gebruiksvoorwerpen een draai geeft om bestaande routines in een andere context te zetten. In de nieuwe tweede locatie van kunstruimte 1646, in het smalle pand naast de oude ruimte aan de Boekhorststraat, is ook de film te zien die Bourscheid in 2017 toonde als onderdeel van zijn werk in het paviljoen van Luxemburg bij de Biënnale van Venetië.
Ook daar was de cowboy al aanwezig: in laarzen, een paardrijbroek en hoed en een verzameling moeilijk te plaatsen accessoires op zijn rug zien we Bourscheid langzaam en steeds sneller lopen op een loopband. Een papegaai op zijn schouder levert commentaar, zijn ouderwets ingerichte rijtjeswoning lijkt niet per se de meest ideale plek voor de man. Het is een mooie voetnoot bij de zoektocht van Ken uit de Barbie-film: de antiheld die zo trots is op zijn outfit maar geen idee heeft wat hij er verder mee moet.
Mike Bourscheid - A Spell in the Alphabet Soup,t/m 29 oktober in 1646, Den Haag, 1646. nl/nl/
De antiheld is zo trots op zijn outfit maar heeft geen idee wat hij er verder mee moet
jhoeko | Mike Bourscheid, A Spell in the Alphabet Soup, 2023