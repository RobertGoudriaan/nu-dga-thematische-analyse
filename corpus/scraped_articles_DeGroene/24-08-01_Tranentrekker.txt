Tranentrekker

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
1 augustus 2024
FILM Memory
Een vrouw met een trauma opgelopen toen ze een jaar of negen was en een dementerende man zonder kortetermijngeheugen worden verliefd op elkaar. Zij wil onthouden, hij kán niet onthouden. Hoe dat in zijn werk gaat wordt nooit helemaal duidelijk, wat deze film,Memory,uit balans brengt. Hier staat tegenover dat de romantische relatie tussen de twee mensen van vroege middelbare leeftijd onweerstaanbaar op het scherm komt, zeker wanneer ze elkaar kussen en de kus compleet echt is, of lijkt.
Soms slagen films om mysterieuze redenen. Tijdens het kijken naarMemorymoest ik denken aan Arthur HillersLove Storywaarin Ryan O'Neal verliefd wordt op Ali MacGraw, die dan terminaal ziek blijkt. In 1970 werd de film wereldwijd een hit. Bioscoopgangers verloren zichzelf in het sprookje, van 'het kan écht - in dit harde leven, waarin werkelijk alles tegenzit, kan het gebeuren dat je iemand vindt waar je verliefd op wordt'.
We geloven in de relatie tussen O'Neal en MacGraw, en nu gebeurt zoiets ook inMemory, misschien onbedoeld. De regisseur, de Mexicaan Michel Franco die in 2012 een belangrijke prijs won op het filmfestival in Cannes met zijn relatiedramaDespués de Lucía,wil thema's van trauma, ziekte en herinnering uitdiepen. Maar dan gaat zijn verhaal net als dat in Hillers film een eigen leven leiden. Voor je het weet zit je te kijken naar een tranentrekker in de beste zin van het woord, zoals diekusillustreert: Sylvia (Jessica Chastain) en Saul (Peter Sarsgaard) raken elkaar onzeker aan, zoals twee onwennige tieners die ergens iets over 'tong' en 'lippen' hebben meegekregen, maar niet weten hoe dat nou precies in z'n werk gaat. De scène is prachtig.
Ze ontmoeten elkaar wanneer Saul haar na een reünie op de middelbare school achtervolgt. Wanneer Sylvia hem confronteert, blijkt dat ze denkt dat hij degene was die haar als twaalfjarige op school seksueel heeft misbruikt. Saul weet dat hij dat niet was. Hij lijdt aan dementie, maar heeft een goed werkend langetermijngeheugen. Zijn probleem is iets anders: hij weet niet meer wat hij een paar minuten geleden heeft gedaan. Later komt Sylvia, ex-alcoholist, met de werkelijke reden voor haar beschuldiging op de proppen, wat haar leven en dat van haar tienerdochter verder op z'n kop zet.
De grote onthulling in het verhaal lost niets op. Ook is de connectie tussen haar trauma en het thema van herinnering onduidelijk. Hier staat tegenover dat de regisseur het onvermogen van Sylvia en Saul om bij elkaar te komen tergend langzaam, mooi, volhoudt, totdat ze elkaar eindelijk aanraken. Zo hebben we onzelove story. En dat is méér dan genoeg, temeer omdat Chastain en Sarsgaard spelen alsof alles ervan afhangt, wat ook zo is als je het belang meeweegt van zo'n verpletterende kus in een mensenleven.
Gawie Keyser
Te zien vanaf 1 augustus