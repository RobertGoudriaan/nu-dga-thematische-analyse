Glamrockende wervelwind Kroniek van kunst&cultuur

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
15 februari 2024
POPMUZIEK The Last Dinner Party
Een ongeluk mag dan door veel historici als de waarschijnlijkste oorzaak worden gezien, het mooiste verháál over de brand die in de nacht van 19 juli 64 een groot deel van Rome in as legde, blijft toch dat keizer Nero die heeft ontstoken. En dat hij vervolgens toekeek, terwijl hij op zijn lier een lied speelde.
Bijna 1960 jaar later duikt Nero zelf weer op in een lied, over mannen als hij, de mannen van het verwoestende vuur. Sowieso een terugkerend thema op het debuutalbum van het Britse The Last Dinner Party, dat vorig jaar al opviel met debuutsingleNothing Manners,met dat inmiddels beroemde'And you can hold me like he held her/ And I will fuck you like nothing matters.'De vergelijking met Abba viel toen vaak, omdat de zanglijn van de openingsregels doet denken aan die vanThe Winner Takes It All,maar het is verder een referentie om meteen te vergeten, behalve dan wanneer het gaat om refreinen die beklijven. Toen kwamen de optredens, op podia en in televisieprogramma's, en daar bleek leadzangeres Abigail Morris een ware frontvrouw, met een zwierigheid die doet denken aan Florence Welch van Florence and the Machine en een charisma dat zelfs dat van PJHarveyen Lady Gaga benadert. En ook Kate Bush is nooit ver weg.
DebuutalbumPrelude to Ecstasybegint met een van drama doortrokken instrumentaal intro dat doet vermoeden dat Andrew Lloyd Webber een nieuwe musical heeft geschreven. Het gevoel dat The Last Dinner Party het beklemmende mottoLess Is Morelachend in de prullenbak heeft geworpen, ademt sowieso door de twaalf nummers op het drielandenpunt van barok, pop en rock. En overigens ook door de presentatie van het vijftal, die korte metten maakt met het idee dat je indierock dient te spelen op sneakers.Caesar on a TV Screenis een glamrockende wervelwind van nog geen vier minuten. Het venijn zit in de tekst, in de vileine sneer naar de vanzelfsprekendheid van een blauw maatpak en brede schouders als argument om ruimte in te mogen innemen:'I know that I can/ See myself as a man/ When I put on that suit/ I don't have to stay mute/ I can talk all the time/ 'Cause my shoulders are wide.'Morris blijft bij het onderwerp, maar verandert het perspectief in het nummer erna:'Here comes the feminine urge, I know it so well/ To nurture the wounds my mother held.'
De twee allergrootst opgezette nummers zitten op het eind van het album.Portrait of a Dead Girl,een mini-rockopera met een finale als een kathedraal. En afsluiterMirror,waarin door de grandioze solo van leadgitariste Emily Roberts ook een vlaag van Queen langswaait.
Leon Verdonschot
The Last Dinner Party -Prelude to Ecstasy,19 februari in de Melkweg, Amsterdam
Universal Music | Geheel links: The Last Dinner Party;