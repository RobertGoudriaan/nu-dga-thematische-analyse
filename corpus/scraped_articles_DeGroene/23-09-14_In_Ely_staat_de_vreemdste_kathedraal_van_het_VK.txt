In Ely staat de vreemdste kathedraal van het VK

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
14 september 2023
Londen- Na urenlang langs de Cam-rivier en de door Cornelis Vermuyden drooggelegde Fen-landen te hebben gefietst zag ik bij het gehucht Barway mijn bestemming liggen. In de verte doemde de kathedraal van Ely op. Nog een half uur doortrappen, meldde mijn smartphone, naar de langste kerk van het land.
Mijn interesse was gewekt doorShips of Heaven: The Private Life of Britain's Cathedralswaarin Christopher Somerville schrijft over dit wonderbaarlijke, wat excentrieke bouwwerk in het plaatsje Ely, dat indertijd een moeilijk toegankelijk eiland was in de moerassen van Cambridgeshire: 'De kathedraal van Ely is klonterig en met littekens bedekt', 'ongebalanceerd maar vertederend'. InThe Daily Telegraphnoemde Simon Heffer, atheïst en architectuurliefhebber, deze kathedraal de vreemdste van het land, 'gehavend en beschadigd, maar gezegend met twee unieke kenmerken: de Octagon en de vieringtoren'.
Ik stuitte op Ely toen ik na het bijwonen van Mahler'sNegendeop YouTube zocht naar andere uitvoeringen van de symfonie. De spectaculairste was die van Leonard Bernstein een halve eeuw geleden in deze kathedraal. 'Er was iets magisch bij het spelen van deze muziek in Ely', keek cellist Clive Gillinson jaren later terug.
In de Mariakapel, heeft vrijwilliger Jennifer verrassend nieuws voor me. Ze vertelt dat de kathedraal vorig najaar een week dicht was wegens opnames voor de Netflix-filmMaestroover het leven van Bernstein, met Bradley Cooper in de hoofdrol. Door de jaren heen is Ely wel vaker het decor van ﬁlms geweest, waaronderThe King's Speech, The Other BoleynenThe Crown.En niet alleen dat. Deze zomer vond tussen de uit steen gehakte heiligen en bisschoppen de Rave in the Nave plaats, een stille disco, dit in de hoop jongeren bij het Anglicaanse geloof te betrekken.
Een bezoek aan een kathedraal evenwel is eerder een kunsthistorische dan een religieuze ervaring. Voor tien pond - Ely was het eerste godshuis dat toegangsgeld vroeg - is veel moois te zien. Zoals de vieringtoren, die in 1322 de ingestorte toren verving. Somerville dicht deze kathedraal een vrouwelijk karakter toe, wat te maken heeft met de Angelsaksische koningin Ethelreda die in de zevende eeuw een klooster op deze plek liet bouwen en daarmee als geestelijk moeder van de kathedraal geldt. Als heilige, en als sterke vrouw in de masculiene wereld van toen, wordt ze er meer dan ooit vereerd.