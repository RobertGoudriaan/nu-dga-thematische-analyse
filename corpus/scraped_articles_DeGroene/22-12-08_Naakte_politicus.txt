Naakte politicus

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
8 december 2022
Met veel interesse heb ik inDe Groenevan 9 november de recensie van Joke de Wolf gelezen over de tentoonstellingDe nieuwe vrouwin het Singer in Laren.
De bij het artikel afgebeelde schilderijen beloven veel goeds, maar de recensent is kennelijk niet heel enthousiast. De tentoonstelling gaat over van alles, maar niet waar ze over zou moeten gaan, begrijp ik. Waar ik vooral van opkeek was dat de tentoonstelling ook zou gaan over Aat Velthoen, die zijn vrouw naakt schildert, maar dat het publiek in de eerste plaats de naakte politicus en activist Hedy d'Ancona zou zien. Ik heb daar zo mijn twijfels bij. Ik ben zelf nog niet naar de tentoonstelling geweest, maar mijn dochter wel; die kreeg een rondleiding van haar vriendin, die gastcurator is van de tentoonstelling. Ze appte mij: 'Kijk, een schilderij van onze buurman.' Aat Veldhoen woonde een eindje verder bij ons op de gracht. We zagen hem vaak arm in arm lopen met zijn vrouw. Dat zag er altijd zo ontzettend liefdevol uit. Ik appte terug dat het toch wel een erg goede schilder was. Met andere woorden, ik zag helemaal geen naakte politicus en activist, ik zag gewoon een goed schilderij van een liefdevol geschilderde naakte vrouw, zoals er in de loop der eeuwen zoveel mooie schilderijen van naakte vrouwen geschilderd zijn. Als ik Joke de Wolf moet geloven, ben ik niet representatief voor 'het publiek'. Zelf denk ik daar uiteraard anders over.
PIETER HARINGSMA,Amsterdam
Jan Rothuizen