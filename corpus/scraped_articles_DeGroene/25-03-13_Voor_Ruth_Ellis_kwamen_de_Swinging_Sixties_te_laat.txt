Voor Ruth Ellis kwamen de Swinging Sixties te laat

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
13 maart 2025
Londen-'Not just a pub'staat er bij de ingang van The Magdala Tavern, wijzend op de rol die de plek speelt in de buurt. Maar om nog een andere reden is 'The Magy', vernoemd naar een koloniale oorlog uit 1868, niet zomaar een taveerne. Op paasmaandag in 1955 klonken hier vier schoten waarmee Ruth Ellis een einde maakte aan het leven van haar even elitaire als gewelddadige vriend David Blakely. Ruim drie maanden later werd de 28-jarige nachtclubmanager opgehangen, de laatste Britse vrouw die de doodstraf zou ondergaan.
Over deze donkere episode in de Britse geschiedenis is op ITV de vierdelige serieA Cruel Love: The Ruth Ellis Storyte zien. Het is in alle opzichten een tragisch verhaal. De rechtbankjury had maar twintig minuten nodig om tot het oordeel 'moord' te komen. Omdat op deze misdaad destijds automatisch de doodstraf stond, had rechter Sir Cecil Havers geen keuze. Hij zette het zwarte hoofddeksel op, een ritueel dat stamde uit de Tudor-tijd, om tegen zijn zin het gevreesde vonnis uit te spreken.
Er waren verzachtende omstandigheden. Enkele weken voordat Ellis haar minnaar had gedood, had ze door zijn geweld een miskraam gehad. Havers' verzoek aan de minister van Binnenlandse Zaken Gwilym Lloyd George, de zoon van, om een uitzondering te maken, was onbeantwoord gebleven. De rechter wordt in de serie gespeeld door zijn kleinzoon Nigel, eenCoronation Street-acteur. In interviews benadrukte hij dat zijn opa had geleden onder de zaak, en dat hij de zoon van Ellis, Andy, tot aan zijn dood in 1977 geld schonk.
In de serie houdt de advocaat van Ellis een rede waarin hij beweert dat zijn cliÃ«nt, een voormalige escort, een vijand van de gevestigde orde uit die dagen was: een vrijgevochten vrouw die geen respect had voor klassenonderscheid en seksuele grenzen. De minister had niet alleen het pleidooi van de rechter genegeerd, maar ook een petitie van vijftigduizend Britten. Voor Ellis waren de Swinging Sixties te laat gekomen. Haar lot was traumatisch. In 1969 maakte haar ex een einde aan zijn leven. Ellis' zoon Andy pleegde in 1982 zelfmoord.
De wrede executie droeg bij aan de afschaffing van de doodstraf, tien jaar later. Anno 2025 is een kleine meerderheid van de Britten voor herinvoering ervan, zeker voor terroristische misdrijven. Opvallend hoog daarbij is de steun onder de millennials. Volgens acteur Nigel Havers zou een advocaat de zaak-Ellis moeten heropenen in een poging haar postuum vrij te spreken van moord. Indachtig het huiselijk geweld waaronder de jonge vrouw had geleden, zou 'doodslag' passender zijn geweest.