Links in Duitsland

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
11 april 2024
Allereerst hartelijk dank voor het mooie gesprek met Merlijn Schoonenboom in de Buitenlandse Zaken-podcast vanDe Groene.Als Nederlander die nu ook alweer zeventien jaar in Berlijn woont, heb ik met een grote glimlach, met oortjes in, in de U-Bahn, geluisterd naar de zeer herkenbare beschrijving van de stad, de Duitse politiek (waar ik me ook een beetje tegenaan bemoeid heb) en de moeizame discussies die de Duitsers onderling voeren over de verwerking van het Duitse verleden. Niet alleen in de openbaarheid, maar ook echt in deKneipeen aan de keukentafel. De herinnering aan de oorlog en natuurlijk aan de Duitse deling ligt achter elk argument rondom de Oekra√Øne-oorlog of de ellendige situatie in de Gazastrook verborgen.
Het bijzondere van de Duitse discussiecultuur is dikwijls de hevigheid waarmee argumenten worden uitgewisseld. Als iemand met een Nederlandse academische achtergrond is de Duitse manier van politiek bedrijven voor mij echt een leerschool geweest. Scherp te zijn. Niet zomaar iets te zeggen of te vinden, maar altijd goed beslagen ten ijs te komen.
Nog iets voor in de marge. De Nederlandse kijk op de Duitse media lijkt vaak niet veel verder te gaan danSpiegel Onlineof de zogenaamdeLeitmedien. Niet zelden wordt dan met een vorm van beroepsvernauwing naar het regeringsbeleid gekeken. Dit terwijl juist aan de linkse kant in het politieke debat andere kranten, online-kanalen gebruikt worden om vaak (fundamentele) kritiek op het systeem te uiten. Dus naast een rechtse subcultuur bestaat er ook (nog steeds) een vrij sterke linkse subcultuur. Iets waarvoor je in Nederland de loep moet nemen om daar nog iets van terug te vinden. Misschien een mooi onderwerp voor een artikel of podcast-uitzending.
JOCHEM VISSER
Jan Rothuizen