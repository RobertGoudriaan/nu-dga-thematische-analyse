Noord-Korea stuurt ballonnen met mest In de wereld

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
6 juni 2024
Pyongyang- Dat er geregeld raketten vanuit Noord-Korea komen aanvliegen, daaraan zijn ze in Zuid-Korea gewend. Maar wat er vorige week uit de lucht kwam was andere koek. Het land stuurde 860 ballonnen waaraan afval en poep hingen, sommige kwamen honderden kilometers landinwaarts neer.
Het Zuiden was gewaarschuwd. Het regime van Kim Jong-un had dagen eerder gedreigd om 'bergen met troep' de grens over te sturen zodat Seoul 'ook eens direct zal ervaren hoeveel moeite het kost om dit op te ruimen'. De actie is een wraak voor grootschalige ballonlanceringen vanuit Zuid-Korea. Daar laten activisten, vaak Noord-Koreaanse vluchtelingen, ballonnen op met pamfletten die oproepen Kim Jong-un af te zetten. Of geld, medicijnen en usb-sticks met daarop Zuid-Koreaanse films, muziek en series.
Noord-Korea protesteerde vaker tegen de ballonacties uit het zuiden, met succes. In 2020 beweerde Pyongyang dat de pamfletten uit Zuid-Korea het coronavirus naar het gesloten land hadden gebracht - een fabel uiteraard. Kort erna werd een leeg inter-Koreaans kantoor op Noord-Koreaans grondgebied opgeblazen, uit protest tegen de ballonacties. Toenmalig Zuid-Koreaans president Moon Jae-in, die sterk inzette op toenadering tot het Kim-regime, verbood toen het sturen van ballonnen naar Noord-Korea, tot ongenoegen van mensenrechtenorganisaties. Vorig jaar bepaalde het Constitutioneel Hof dat dit ongrondwettelijk was.
De prominentste ballonnenoplater van Zuid-Korea is de 56-jarige Noord-Koreaanse vluchteling Park Sang-hak. Waarschijnlijk heeft zijn actie van vorige maand de tegenactie van Pyongyang ge√Ønspireerd. Hij is niet onder de indruk van de poepaanval. Hij stelt voor dat de Zuid-Koreaanse overheid en krijgsmacht nu ook zelf ballonnen gaan sturen.
Noord-Korea heeft in het verleden ook ballonnen met pro-Noord-Koreaanse en anti-Amerikaanse propaganda naar het zuiden gestuurd, maar de laatste jaren gingen de ballonnen vooral de andere kant op. Het Zuid-Koreaanse leger schakelde speciale teams in om te zien of er chemische stoffen of explosieven waren meegestuurd en concludeerde dat er niks gevaarlijks tussen de zooi zat. De gevonden uitwerpselen waren waarschijnlijk mest, dus geen menselijke poep.
De Zuid-Koreaanse regering veroordeelde het sturen van de ballonnen, in dezelfde week dat het afkeuring uitsprak over een mislukte satellietlancering en het afvuren van achttien ballistische raketten door Pyongyang.