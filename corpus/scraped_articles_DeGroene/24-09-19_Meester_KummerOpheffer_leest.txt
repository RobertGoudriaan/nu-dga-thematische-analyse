Meester Kummer Opheffer leest

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
19 september 2024
'Godverdommemes saligauds,kleine huftertjes zijn jullie, ga op je plaats zitten, want ik heb vandaag iets belangrijks te vertellen!'
Aan het woord is mijn leraar Frans: Mani Kummer (1926-2016).
Mateloze bewondering had ik voor hem, en ik weet zeker dat hij mij mocht. Dat ik, op mijn zestiende jaar, zijn vertaling vanReis naar het einde van de nachtvan Céline had gelezen vond hij eervol. En dat ik ook nog van Reve en Hermans hield...
Hij was zo'n leraar over wie ik vele rubrieken zou kunnen volschrijven.
Maar ik wilde van hem leren hoe LouisFerdinand Céline schreef, want dat ik die bestudeerde kwam doordat Gerard Reve en W.F. Hermans door hem waren beïnvloed.
Ik hield na mijn schooltijd contact met hem, en in maart 1994 interviewde ik hem voorDe Groene Amsterdammer.Zomaar, al stond zijn célineske romanAfscheid in Meudon(de plek waar Céline begraven ligt) centraal. Ik herinner me nog goed dat de literatuurwetenschapper onmiddellijk tegen mij zei: 'Ik volg je in de krant. Je moet onmiddellijk ophouden met te schrijven: "Ik knikte, ik ging zitten, ik poepte..."' Ik knikte en heb me aan die regel niet gehouden.
Ik bleef hem vragen naar de stijl van Céline ('mijn deuntje' volgens Céline) en Kummer bleef vertellen. Dat de taal van Céline eigenlijk 'anti-bourgeois-taal' was, met een woordgebruik dat wij niet kennen, vooral gesproken in het leger. Kummer - die zelf in het Vreemdelingenlegioen had gezeten - gaf een voorbeeld: 'Terwijl de nette burgers maar één of twee woorden voor schoenen had, kenden de soldaten wel zes, zeven synoniemen.' Ik vroeg hem of hij voorbeelden kon noemen van zaken die onvertaalbaar leken. Hij knikte." 'Nous, on la fait,zeggen de Fransen bij Céline.
Letterlijk: Wij, men heeft het gedaan! Keurige mensen zullen dat niet zo snel zeggen. Eigenlijk is dienous-onconstructie onvertaalbaar. Hoe moet je dat doen? Het is een accentuering van het onderwerp.' Hij kwam met tal van voorbeelden om te laten zien hoe geestig Céline eigenlijk was. We spraken over de invloed van Amerikaansehard-boiledmisdaadfilms op Céline's stijl. Lang ging het over de hyperbool in deReis...,lang ook over het sarcasme, de ironie. Dat gesprek met Mani ging door toen in 2006 zijn schitterende boek verscheen:Céline, een briljante boef.Ik interviewde hem voorDesmet live,en weer zocht ik naar het geheim van de stijl - dat natuurlijk nooit te vinden is, omdat het zich voordoet als een schitterende regenboog die verdwijnt als je hem nadert. We spraken over Céline's maatschappelijke betrokkenheid; hoe grammatica, klank en vocabulaire zich niet alleen engageert met de klootzakken, de verschoppelingen, de schlemielen, maar zich tevens op een radicale manier afzet tegen de hoogneuzige betweters van de Académie Française. Het bleek dat we beiden dezelfde passage uit deReis...meesterlijk vonden.
Robinson vertelt Bardamu hoe hij zijn kapitein stervend tegen een boom ziet staan, grienend om zijn moeder. Dan zegt Robinson: 'Je moeder! Die heeft schijt aan je!... Zo maar, terwijl ik langs hem liep!...Recht in z'n smoel!... Nou, hij zal zich wel goed genaaid hebben gevoeld, de schoft!... Waar of niet, kerel!... Dat gebeurt niet vaak, hè, dat je tegen de kapitein kunt zeggen wat je denkt... Je moet ervan profiteren. Het komt maar zelden voor... En om er sneller vandoor te gaan, heb ik mijn bepakking en mijn wapens weggegooid...'
Cynisch, sarcastisch, immoreel... Ik zou een uur college kunnen geven over die stijl, hoe die vloeiend schuurt, schampt en pest en toch in elke zin anti-oorlog is. En ja, ook het virulent antisemitisme van Céline kwam ter sprake.
Uiteraard - zou ik bijna zeggen - was Kummer, samen met H. Verhaar de auteur van een Synthese-deeltje uit 1978 dat handelde over deDe avondenvan Gerard Reve en dat ik bijkans uit mijn hoofd kende.
Ik vermoed dat ik over de stijl van Céline wel nooit uitgedacht raak.
'Verdomme klootzak, je hebt mijn boek toch zeker wel twee keer gelezen, hè?'
Ik knikte.
'Wel vijf keer, Mani.'
'Verdomme klootzak, je hebt mijn boek toch zeker wel twee keer gelezen, hè?'