Voor Juan Carlos dreigt alsnog de Spaanse cel In de wereld

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
9 januari 2025
Barcelona- 'Verantwoording afleggen? Verantwoording voor w치t?!' Treffender en bondiger valt de levenshouding van Juan Carlos I nauwelijks samen te vatten. De Spaanse ex-koning schetste met deze woorden zijn zelfportret in 2022, toen een tv-journaliste hem tijdens een kort bezoek aan Spanje vroeg of hij van plan was tekst en uitleg te geven aan zijn zoon Felipe VI, die hij de volgende dag zou ontmoeten.
Juan Carlos woonde toen al twee jaar in Abu Dhabi. Het was de eerste keer dat hij voet zette op Spaanse bodem, sinds zijn vlucht naar de Emiraten twee jaar eerder. Door een nieuwe reeks schandalen - bankrekeningen in belastingparadijzen, smeergeld, belastingontduiking - was het hem in eigen land te heet onder de voeten geworden. Maar inmiddels was het grootste gevaar geweken. De 86-jarige Borb칩n y Borb칩n heeft machtige vrienden bij politie, justitie en belastingdienst, en via een ongekende voorkeursbehandeling kreeg hij de kans met alles weg te komen via een 'regularisatie'.
Juan Carlos is specialist in het ongestraft met alles wegkomen. Hij doet het zijn hele leven al. Je broertje doodschieten (per ongeluk of niet; vader Juan had twijfels), tweemaal trouw zweren aan de fascistische principes van Franco om daarna de held van de Spaanse democratie te spelen, je vader de troon ontnemen door een deal met de dictator, je echtgenote vrijwel dagelijks bedriegen (de inlichtingendienst van het leger spreekt van 2154 minnaressen, een andere bron houdt het op 5000), een twijfelachtige rol tijdens de mislukte staatsgreep van 1981, langs schimmige wegen en belastingfraude een fortuin opbouwen van een slordige twee miljard euro: wie komt weg met zo'n waslijst aan misdaden? De prijs die Juan Carlos de Borb칩n tot nog toe betaald heeft, is minimaal. In 2014 moest hij weliswaar aftreden omdat de druk op de Spaanse monarchie onhoudbaar dreigde te worden, maar zijn privileges bleven intact.
Misschien komt daar op de valreep verandering in. Onlangs diende een groep voormalige magistraten en openbare aanklagers een aanklacht in wegens vijf belastingmisdrijven. De regularisatie van Juan Carlos is illegaal, zeggen zij. Niemand kan zijn belastingschuld alsnog voldoen als een onderzoek naar belastingfraude eenmaal in gang is gezet, zoals in het geval van Juan Carlos was gebeurd. De belastingfraude zou hem twee tot zes jaar cel kunnen kosten. Alleen, Spanje heeft geen uitleveringsverdrag met de Emiraten.