Cumshot In medias res Jan Postma

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
29 september 2022
Op het internet wentelen we ons in authentieke memetechno en nostalgische tweets, maar de kapitalistische werkelijkheid dringt zich op. We kunnen niet terug.
Ik geloof niet dat ik ooit een aflevering van zevenletterwoorden-Lingo heb gezien, dacht ik opeens. Het was halverwegeCumshot,een nummer van Natte Visstick waarin loeiharde beats een berucht audiofragment uit de aflevering van 2 maart 2011 omlijsten. (Laurens: 'Kumshot, C-U-M-S-H-O-T.' Lucille: 'Oké... dan ga ik toch even naar J.P.')
Ik zette het nummer af. Nog wat te vroeg voor dit soort ongein. En ik was net zo lekker bezig. Maar... waarmee ook alweer? Ik keek naar het boek op mijn schoot. Het lag op zijn kop. Ik keek naar de telefoon in mijn hand.
O ja, ik was een artikel op3voor12aan het lezen geweest. Over grote muziekuitgevers die een graantje wilden meepikken van het succes van memetechno-artiesten als Gladde Paling, Vieze Asbak, Dikke Baap en de eerder genoemde Visstick.
De anonieme artiesten die de even vrolijke als grofgebekte muziekstijl gepopulariseerd hadden, vonden het maar niks dat zulke'culture vultures'nu mailtjes rondstuurden naar hun eigen artiesten: of zij niet ook wat zijprojectjes konden beginnen met namen als, bijvoorbeeld, 'Natte Vloei', 'Lange Tuinslang', 'Zoute Drop' of 'Gele Rakker'?
Waarom was ik dat in vredesnaam gaan lezen? O ja. Iemand die geboren was in het jaar 2000 had een link naar het artikel getwitterd op een toon die deed vermoeden dat dit de eerste keer was dat hij werd geconfronteerd met het besef dat de commercie alles, maar dan ook echt alles, kapot kan maken - en dat dan ook vrolijk doet.
Erboven had een bericht gestaan van iemand die schijnbaar de hele dag niets anders doet dan foto's delen van oude Citroëns, modernistische architectuur en rommelige en vieze Amsterdamse straten in de tweede helft van de twintigste eeuw, met daarbij dan een variatie op bekende 'trad'memes: 'We moeten terug!' of 'Dit is wat ze jullie hebben afgenomen!'
Waarom had ik mijn telefoon ook alweer gepakt? Niet om mezelf te verliezen in de ironische omgang van anderen met de ondraaglijke lichtheid van het hier en nu, nee: ik wilde ongetwijfeld iets opzoeken. Maar wat?
Ik pakte het boek weer op en omdat ik geen idee had waar ik was gebleven begon ik maar weer gewoon bovenaan de linkerpagina. In de derde regel stuitte ik op Diogenes en dacht ik: o ja! Dat was het. Niet die man in die ton die toen iemand hem eens vroeg in het huis niet op de grond te spuwen zijn keel schraapte en de man een dikke fluim in het gezicht spoog omdat hij 'geen betere plek kon bedenken', nee, dat televisieprogramma van de VPRO.
Ik wist niet eens zeker of ik het ooit had gezien, maar het woord had een verlangen in me wakker gemaakt en er bleek een aflevering uit 1993 online te staan. Een documentaire over een reis rond de Zwarte Zee, kort na het uiteenvallen van de Sovjet-Unie.
Opeens de stem van Jan Blokker, die naarmate hij ouder werd steeds meer ging klinken zoals zijn gezicht eruitzag. Hij vertelt dat dit is waar voor de oude Grieken de grote leegte begon, waar hun werkelijkheid ophield en mythen de ruimte konden gaan bevolken. Hier gingen Jason en de Argonauten op zoek naar het Gulden Vlies.
Het gebrek aan tempo en de doelloosheid van de onderneming zijn een verademing. De filmmakers lijken nergens anders naar op zoek dan naar de schoonheid die een sterk kader van zelfs de meest aftandse werkelijkheid kan maken, en mensen die met een paar zinnen de deur kunnen openen naar een leven waarvan de kijker zich even eerder geen voorstelling had kunnen maken. 'De laatste grote gebeurtenis ...' zegt de burgemeester in een Roemeens gehucht peinzend. Hij is heel lang stil, en zegt dan: 'Het laatste dat er hier in Sf. Gheorghe is gebeurd is dat er een tweeling is geboren.'
De makers komen door Odessa en horen alles over hoe Eisensteins verbeelding er ooit op hol sloeg. Ze bezoeken Jalta en lopen door de binnentuin waar de Grote Drie op de foto gingen nadat ze een lijn door Europa hadden getrokken. Maar het zijn de gesprekjes met mensen die oneindig eenzaam zijn in hun alledaagse bestaan die het meest beklijven. Een ijsvisser. Een vrouw die de eindjes aan elkaar probeert te knopen door iedere avond halfnaakt te dansen in een nachtclub in Jalta. Een Russische tv- en radiojournalist die vastzit in een ijskoud hotel in Adzjarië, een betwist gebied in Georgië, en die is afgesloten van zijn broodheren in Moskou. Hij kan alleen nog af en toe een artikeltje doorbellen naar een krant, al moet hij dan schreeuwen omdat de verbinding zo slecht is. Als hij met de filmmakers door de sneeuw over het strand naar de Zwarte Zee toe loopt, haalt hij opeens een wapen tevoorschijn. Als hij eenmaal één kogel heeft afgevuurd lijkt hij niet meer te kunnen stoppen en schiet hij het hele pistool leeg in de mist boven de zee.
Toen het beeld zwart werd, dacht ik aan wat ik een paar dagen eerder las. Dat Ruud Gullit voor Prime Video op reis gaat naar Egypte, een land 'waar hij een diepe fascinatie voor heeft', om een antwoord te krijgen op de vraag of 'de vloek van Toetanchamon echt bestaat'. We moeten terug, dacht ik. Maar we kunnen niet terug.
Diogenes, o ja! Dat was het! Het woord had een verlangen in me wakker gemaakt