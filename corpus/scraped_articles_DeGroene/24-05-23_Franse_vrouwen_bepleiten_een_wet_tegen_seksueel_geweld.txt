Franse vrouwen bepleiten een wet tegen seksueel geweld

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
23 mei 2024
Cannes -Aan de vooravond van het 77ste filmfestival in Cannes poseerden honderd vrouwen en een enkele man samen op de voorpagina en drie andere pagina's vanLe Monde.Afkomstig uit alle lagen van de Franse samenleving, van een kamermeisje, een verpleegster tot actrice Juliette Binoche, vroegen ze in een open brief om een nieuwe wet tegen seksistisch en seksueel geweld. Ondanks de talrijke aangiftes van seksueel geweld is het aantal geseponeerde zaken in Frankrijk van 86 procent in 2016 gestegen naar 94 procent in 2022. Emmanuel Macron noemde het in 2017 een 'belangrijk doel' van zijn presidentschap. Zijn aanpassing over toestemming op gemeenschap binnen het huwelijk schiet echter tekort, stelt de groep. Tachtig voorstellen, waaronder een duidelijke definiëring van de termen 'toestemming' en 'verkrachting' alsook goede onderzoeksmethoden voor de rechtsgang, preventie en begeleiding, moeten zorgen voor een alomvattende nieuwe wet.
Camille Cottin, ster van de Netflix-serieDix pour cent,presenteerde de openingsavond in Cannes en zette de toon met een aanklacht tegen 'de grootste vijand aller tijden: het patriarchaat'. Juliette Binoche deed eind april inLibérationverslag van haar #MeToo-helletocht door de France cinema inclusief het commercieel exploiteren van haar naakte lichaam op talrijke filmaffiches. Bij de uitreiking van een Gouden Erepalm aan Meryl Streep raakte Binoche tijdens haar toespraak geëmotioneerd: 'InFalling in Love(1984) ben ik van je gaan houden, je hebt me aangezet om de liefde weer terug te vinden, me te laten gaan, me weer die emotie te doen ervaren. (...) Je hebt de manier waarop we in de filmwereld tegen vrouwen aankijken, veranderd.'
Onder de sterrenhemel van de Croisette werd de avond erna de korte film vertoond van actrice Judith Godrèche die eind februari een aanklacht indiende tegen de regisseurs Benoît Jacquot en Jacques Doillon voor 'misbruik van een veertienjarige actrice'.Moi aussiis gemaakt op basis van zesduizend getuigenissen van slachtoffers op het e-mailadres dat Godrèche eerder hiertoe heeft geopend. Op advies van Godrèche heeft de Franse senaat een onderzoekscommissie ingesteld. President Macron kon niet achterblijven. Hij trok onlangs zijn steun in aan Gérard Depardieu, inmiddels persona non grata in Cannes, en beloofde inEllezijn wetsontwerp voor het eind van het jaar naar de Franse Tweede Kamer te sturen.