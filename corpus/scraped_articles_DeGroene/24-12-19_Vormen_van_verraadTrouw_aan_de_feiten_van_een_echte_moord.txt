Vormen van verraad Trouw aan de feiten van een echte moord

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
19 december 2024
De conflicten van begin jaren zeventig tussen de loyalisten en de IRA, 'The Troubles', leidden tot duizenden doden. De serieSay Nothinglaat vooral dát zien: de verwoesting die dat conflict aanrichtte. Met twee zussen als middelpunt.
Over Say Nothing valt veel te zeggen,zoveel dat ik me deze eerste zin eigenlijk niet kan permitteren, maar nu is het te laat. Als de woorden eenmaal zijn uitgesproken, is er geen weg meer terug. De Disney-serie volgt, in negen afleveringen die alle onder de vijftig minuten blijven, trouw de veelgelaagde geschiedenis dieNew Yorker-journalist Patrick Radden Keefe eerder optekende in het gelijknamige, even vaak geprezen als gelezen boek. Het is het verhaal van een moord in Belfast begin jaren zeventig, en het verhaal van een handvol levens die werden geleefd in de dwingende historische context van wat eufemistischThe Troubleswas gaan heten.
Eerst maar die moord? Je moet het verhaal altijd beginnen met de moord, heb ik geleerd. En de daad en het antwoord op de vraag wie uiteindelijk verantwoordelijk zou zijn geweest voor het fatale schot vormen tenslotte ook het begin- en eindpunt van de serie. Het is december 1972 als de 38-jarige weduwe Jean McConville, nog geen jaar eerder na de dood van haar man achtergebleven met maar liefst tien kinderen, onverwacht bezoek krijgt. Ze woont nog niet zo lang in Divis Flats, een woningbouwproject dat bekendstaat als een bolwerk van IRA-sympathisanten, maar lang genoeg om het wantrouwen van haar buren te hebben gewekt.
Het gerucht ging dat McConville, die zich pas na haar huwelijk tot het katholicisme had bekeerd, zou hebben gespioneerd voor de Britten, dat ze ira-leden had verraden, dat ze, kortom, eenfecking toutwas. Gemaskerde mannen en vrouwen dwongen haar, onder het toeziend oog van enkele van die buren, om met hen mee te komen. De kinderen bleven in shock achter. Het besef dat ze hun moeder nooit zouden terugzien daalde bij sommigen van hen pas jaren later werkelijk in.
De gewelddadige ontvoeringvan McConville opent de vertelling, maar al gauw verlegt de aandacht zich. In een ander huis in Belfast groeien twee zussen op: Dolours en Marian Price. Dolours (spreek uit alsdôhllars,met de klemtoon op 'doh') is de oudste van de twee. Een dikke bos felrood haar en een grote bek. Marian is stiller, maar in haar ogen brandt minstens zoveel vuur. Het hele leven van de familie Price staat in het teken van de strijd, tegen de protestantse minachting, tegen het Britse juk, voor een verenigd Ierland.
Vader en moeder hebben in die strijd hun steentje bijgedragen - hij heeft zelfs vastgezeten, maar, zo laat hij geen kans onbenut om te vertellen, hij heeft nooit gepraat, hij staarde tijdens zijn ondervragingen gewoon net zo lang naar één punt op de muur totdat de wereld om hem heen verdween. Toch is hij niet de grote held in huis, want er hoeft geen twijfel te bestaan over het antwoord op de vraag wie het grootste offer heeft gebracht: dat is aunt Birdie, die tijdens het fabriceren van een bom niet alleen haar zicht maar ook haar beide handen verloor. De jonge zussen houden braaf om beurten een brandende sigaret tussen de lippen van deze heldin.
Dolours en Marian willen vreedzaam strijden voor gelijke rechten, maar als hun katholieke-goedzakkenmars onder het toeziend oog van de politie door bewapendeprodsuiteen wordt geslagen radicaliseren ze. De serie is amper twintig minuten bezig als, tijdens oplaaiend geweld, niemand minder dan Gerry Adams zijn oog op Dolours laat vallen. (Ik moet hierbij aantekenen dat iedere aflevering eindigt met de droge mededeling dat Gerry Adams ontkent ooit lid te zijn geweest van de ira, dus misschien is het goed als ik in het vervolg ook spreek van het personage Gerry Adam.)
De zussen zijn niet van planzich te laten beperken tot het rondbrengen van de koffie. Ze vechten zich in, feminismefuck yeah!Dolours en Marian beroven banken en plegen aanslagen en we moeten dit alles duidelijk meer zien als een kwestie van jeugdig engagement dan van, om maar eens een beladen woord te gebruiken, terrorisme. Aan het hele feest komt abrupt een eind als de zussen na een aanslag in Londen worden opgepakt. Twee van vier geplaatste autobommen gingen af, één voor de deur van The Old Bailey, met als gevolg een kleine tweehonderd gewonden en één dodelijke hartaanval. De twee belanden na hun veroordeling in een mannengevangenis in Brixton en gaan in hongerstaking om repatriëring af te dwingen.
Wanneer ze een klein decennium later de gevangenis verlaten, weet je als kijker: ze zullen elkaar nooit laten vallen. Maar ook wordt duidelijk dat hun levens voor het eerst op verschillende sporen zijn beland. Je hoort het gebeuren tijdens de hoorzitting over hun vervroegde vrijlating. Dolours zegt dat ze haar leven aan geweldloos verzet wil wijden, en jonge katholieken van het belang daarvan wil doordringen. Of ze het meent is niet van belang, wat duidelijk is, is dat Marian zulke woorden zelfs alslittle white lieniet uit haar strot krijgt. Ze zegt dat ze voor haar vader wil zorgen. De blik in haar ogen is er een van permanente ontzetting - als een vogelverschrikker die zichzelf zojuist voor het eerst in de spiegel heeft gezien. Dolours zou wel een kind willen, zegt ze, ze gaat echt geen rechtbanken meer opblazen, heus niet. En Marian?'Aye, having a wee baby sounds grand',zegt ze.
De jonge actrices die Dolours en Marianspeelden staan hun plaats af aan oudere collega's. Datzelfde geldt voor vertolkers van Gerry Adams (het personage) en zijn vroegere strijdmakker Brendan Hughes. Adams (het personage) heeft zijn zinnen gezet op een politieke carrière, een voortzetting van de oorlog met vreedzame middelen, zo je wil. Hughes, die lang heeft vastgezeten, voelt zich, door Adams' ontkenning dat hij ooit lid is geweest van de ira en diens gooi naar een respectabele maatschappelijke functie, verraden. Een teleurstelling waarin Marian en Dolours, die het vredesproces nooit zouden steunen, delen.'War doesn't stop just because Gerry Adams says it does',zegt een van hen. Maar, zo lijkt de serie ten slotte te suggereren, misschien ook wel? De vrede wordt uiteindelijk mogelijk door de ongrijpbaarheid van Gerry Adams (het personage).
Say Nothing is, als televisieserie,uitzonderlijk goed gemaakt. De vertelling zit, net als het boek van Radden Keefe, dicht op de huid van de personages, en de acteurs die deze mensen van vlees en bloed vertolken zijn zonder uitzondering geweldig. De hoeveelheid historische context die de makers daar bovenop in negen afleveringen hebben gepropt, zonder ergens in didactiek te vervallen, is bewonderenswaardig. Het deed, gek genoeg, de vraag rijzen of er door dat geweldige spel, door het gekozen perspectief, en door het vakmanschap, ook dingen uit het zicht raakten.
Wie dicht op individuele levens kruipt, komt misschien altijd uit bij een verhaal van een 'generationele' ontwikkeling, bij een narratief van jeugdige zekerheid en latere vertwijfeling, van betrokkenheid en desillusie? En wie die lens kiest, kiest er ook voor om de politieke realiteit, de grotere werkelijkheid, tot achtergrond te maken waartegen zo'n individuele ontwikkeling zich voltrekt. Vragen over de (on)rechtvaardigheid van vormen van gewelddadig verzet worden lastiger te beantwoorden, of zelfs te stellen, naarmate er meer wordt teruggebracht tot persoonlijke psychologie.
Ook de staatsmacht waartegen men in verzet komt wordt uiteindelijk verpersoonlijkt. Door een stijf-ge-upperlipte militair die zijn ervaring opdeed bij het neerslaan van een opstand in Kenia, door een vriendelijke dokter uit een van de voormalige koloniën, die maakt dat de dwangvoeding die de vrouwen krijgen niet alleen een poging van de staat is om een pr-ramp te voorkomen, maar ook vooral een ethische worsteling van een aimabel individu.
Zulke menselijke verhalenzijn natuurlijk onweerstaanbaar. En de enige manier waarop een geschiedenis als deze het tot een streamingdienst als Disney schopt. Dolours: je zou zomaar een beetje verliefd op haar kunnen worden. Die dadendrang, die huppel in haar tred, haar jeugdige overgave - dat maakt, in combinatie met haar latere wroeging, dat ze de onbetwiste hoofdrol heeft. Maar, zo vroeg ik me soms af, was Marian niet een interessantere figuur? Dolours' tragische kant, de spoken die ze ziet en het drinken waarmee ze die probeert op afstand te houden, maakt haarrelatable,maar het is Marians hardheid die een kans had geboden de kijker werkelijk te confronteren. Zij wordt geplaagd niet door wat ze op haar geweten heeft, maar door de wereld zelf; een diepere duisternis.
Say Nothinglijkt uiteindelijk niet zo geïnteresseerd in het vellen van een moreel oordeel over de personages. Het is iets dat aan de ene kant verfrissend is in onze van goedkoop moralisme doordrenkte tijd, en aan de andere kant gek genoeg ook veilig voelt. Alsof een harder licht op Dolours en Marian, op Adams en Hughes, de serie misschien te pijnlijk had gemaakt en dat het publiek in bescherming moest worden genomen.
Een moord die nooit werd opgelost werd een journalistiek boek dat antwoorden verschafte, dat boek werd op zijn beurt een televisieserie die er zichtbaar alles aan doet om trouw te blijven aan de feiten. De slachtoffers en nabestaanden is men bij zulketrue crimeeen poging hun werkelijkheid recht te doen verschuldigd. Al zal het misschien nooit genoeg zijn. De wereld zal ze altijd blijven herinneren aan hun slachtofferschap. Door actief weg te kijken, door met andere dingen bezig te zijn, door juist wél te kijken. Het is onverdraaglijk dat jouw leed, jouw dagelijkse realiteit, door de ogen van anderen gezien geen pijn doet, maar fascinatie wekt of zelfs plezier oplevert. Een zoon van McConville liet kort na de première weten dat hij zich opnieuw verraden voelde nu zijn leed entertainment was geworden.
De lezer, luisteraar of kijker is men iets anders verschuldigd. Een verhaal dat zijn of haar tijd waard is - omdat het vermaakt, omdat het ons iets leert over de wereld of over onszelf.'You're doing a very brave thing Dolours, you're giving people access to our actual history',zegt de man die haar interviewt voor een oral history-project van de universiteit in Boston. Daarom vergeeft de serie Dolours zelfs de dingen die ze zichzelf niet heeft vergeven en daarom zijn wij als kijkers geneigd haar te vergeven. Omdat ze heeft gepraat. Omdat ze ons het verhaal heeft gegeven.
Say Nothingis te zien op Disney+
Disney+ | links: Anthony Boyle als Brendan Hughes