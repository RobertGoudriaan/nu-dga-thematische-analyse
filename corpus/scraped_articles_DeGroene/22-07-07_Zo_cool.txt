Zo cool

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
7 juli 2022
POPMUZIEK Paolo Nutini
De donkere gitaar van openingsnummerAfterneathheeft de toon gezet, de drums hebben het ingehouden tempo van het nummer op de rails gezet, en dan klinkt er een stem. Ze zingt niet, maar praat, met de melodie van een podiumdichter: 'That three words went through my mind endlessly/ Repeating themselves like a broken record/ You're so cool/ You're so cool/ You're so cool.'Hier klinkt filmgeschiedenis; hier klinkt Patricia Arquette in haar legendarische rol van callgirl Alabama in Tony Scotts en Quentin Tarantino'sTrue Romance(1993). Bijna dertig jaar later gaat ze via een lange sample uit de film in duet met de Schotse singer-songwriter Paolo Nutini, die zes jaar oud was toen de film uitkwam.
Nutini heeft een van de mooiste stemmen uit de pop van onze tijd, maar inAfterneathstript hij zijn stem zowel van al die soul als dat enorme bereik en zet hij zijn Schotse accent aan, zodat hij samenvalt met deromantic crime-sfeer van zijn nummer en de invloed ervan. Later op zijn vierde album duikt hij opnieuw in deze sfeer in het heerlijke slepende, dominant op een diepe onderbuikbas leunendeLose It, waarin hij new wave-invloeden zo ver doortrekt en combineert met zijn vervormde stem dat hij zelfs doet denken aan zijn woestere generatiegenoten van Idles.
Maar dan is erTrough the Echoes, een perfecte pop-soulballad met het geluid en de hese uithalen waarmee Paolo Nutini in 2006 bij zijn debuutalbum meteen doorbrak.
Zijn vermogen tot het schrijven van tijdloze popnummers is zo groot dat op onder meer Wikipedia naast 'poprock' en 'folk' ook 'easy listening' achter zijn naam staat. Afgezet tegen de avontuurdrift vanLast Night in the Bittersweetis dat ronduit een belediging, want op zijn vierde album scheert Nutini dwars door de popgeschiedenis. Er zit nog steeds veel soul in, hij zou ook een dief van zijn eigen stem zijn wanneer hij dat genre achter zich zou laten, maar net zoveel rock en indie, en in het dromerige, bijna zeven minuten langeTake Me Take Mineis te horen dat hij in die acht jaar waarin hij van de radar was ook naar Pink Floyd heeft geluisterd.Petrified in Lovelijkt een moment op de Creedence Clearwater Revival-klassiekerFortunate Son, maar dan zonder de grimmigheid. InShine a Lightdoet hij dan weer aanvankelijk denken aan het veertig jaar later verschenen werk van The xx. Beide nummers hebben refreinen die opstijgen naar de hemel. En vervolgens sluit Nutini metWriteraf als de hedendaagse versie van Nick Drake. Na acht jaar terugkomen met zo'n meesterwerk is al groots, maar duidelijk maken dat we al die jaren ervoor nog geen fractie van je talent hadden gezien - dat is ongekend.
Leon Verdonschot
Paolo Nutini -Last Night in the Bittersweet.Live: 8 en 9 oktober in Paradiso, Amsterdam
Atlantic Records | Paolo Nutini