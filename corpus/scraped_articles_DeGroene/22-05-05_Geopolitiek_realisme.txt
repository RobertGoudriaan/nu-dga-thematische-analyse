Geopolitiek realisme

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
5 mei 2022
De intense emoties over de oorlog in Oekraïne voeren als vanzelf tot een moralistische visie op deze catastrofe die daardoor in de media sterk overheerst. Het heldere stuk van Sadet Karabulut inDe Groenevan 14 april trof mij als een zeldzaam tegengeluid.
Emotie is geen beleid, voert tot groeiende escalatie zonder realistisch einddoel, en gaat voorbij aan de onderliggende machtsstrijd tussen de twee nucleaire wereldmachten VS en Rusland.
Door het uiteenvallen van de Sovjet-Unie in 1991 leek het mogelijk de confrontatie te beëindigen en een samenwerkingsrelatie op te bouwen met een nu zeer verzwakt Rusland. De VS - de enig overgebleven supermacht - kozen echter al snel voor verdere versterking van hun machtspositie, waardoor die kans verloren ging. In een poging het tij te keren stuurden veertig vooraanstaande Amerikaanse experts op gebied van internationale betrekkingen in juni 1997 een open brief aan Clinton waarin ze uitbreiding van de Navo als een'error of historic proportions'kwaliﬁceerden.
Het Westen koos onder aanvoering van de VS dus uiteindelijk voor een hernieuwde confrontatiepolitiek en is daardoor medeverantwoordelijk voor de aanloop naar de Oekraïne-oorlog. Poetin begon die oorlog en is daar dus honderd procent verantwoordelijk voor, maar dit conﬂictframenals 'wij tegen een crimineel' negeert de achterliggende machtsstrijd en is een simpliﬁcatie die een oplossing van het conﬂict door onderhandelingen bemoeilijkt. De morele ordening die het gewone leven beheerst, ontbreekt op het niveau van geopolitieke grootmachten die daardoor een voortdurende machtsstrijd voeren waarbij morele en ideologische motivaties slechts façade zijn. Deze machtsstrijd, die centraal staat in de theorie van geopolitiek realisme, met hoogleraar internationale betrekkingen Rob de Wijk en zijn Amerikaanse evenknie John Mearsheimer als vooraanstaande representanten, is een belangrijke factor achter de Oekraïne-oorlog.
De enige uitweg uit deze crisis zijn onderhandelingen waarbij Poetin maar zeker ook Zelenski pijnlijke concessies zullen moeten doen. Hopelijk is het daarvoor nog niet te laat, want het griezelige alternatief is een voortschrijdende escalatie waarbij een dictator met vijfduizend kernwapens en verwrongen zicht op de realiteit steeds verder in de hoek wordt gedreven.
MAARTEN VAN VREUMINGEN,Bunnik
U kunt uw ingezonden brief van maximaal 400 woorden sturen naargroene@groene.nl