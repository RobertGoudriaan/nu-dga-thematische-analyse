Vreemde lichamen Opheffer leest

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
10 november 2022
Wat is een gevaarlijk boek?
Dat is een geschrift dat kan vernietigen. Drie klassieke voorbeelden:Die Leiden des jungen Werthersvan Johann Wolfgang Goethe uit 1774, waarna er - zo zegt men - een zelfmoordgolf ontstond;Geschlecht und Charaktervan Otto Weininger uit 1903 waarna de auteur zichzelf van het leven benam in het sterfhuis van Beethoven; en verder vrijwel alle heilige boeken.
Maar er is een kwaadaardig boek dat tot mijn lievelingsgeschriften behoort, al is het deels onleesbaar:De heilige Genet, martelaar en komediantvan Jean-Paul Sartre uit 1952.
Het is een biografie, roman, filosofisch werk, autobiografie, therapeutische analyse over de boef, souteneur, hoerenjongen, homoseksueel, oplichter, verleider, dichter, toneelschrijver en romancier Jean Genet door de existentialist Jean-Paul Sartre.
Waarom wilde Sartre dit boek schrijven? Wat stond hem voor ogen? Genet had hem gevraagd voor een voorwoord bij zijnDagboek van een diefuit 1949. Dat wilde Sartre wel.
De mannen mochten elkaar. Ze zagen elkaar regelmatig in La Coupole en Café de Flore. Sartre was in die jaren een intellectuele grootheid in Parijs, en dat gold in zekere zin ook voor Genet van wie de artistieke persoonlijkheid, kunde en intelligentie door iedereen meteen opgemerkt werd. Sartre herkende in Genet ongetwijfeld overmatig veel van zichzelf, hoewel hij dat nergens zegt.
Sartre begint Genet te bestuderen. Hij wil een'existentiële psychoanalyse'op Genet toepassen, een concept dat hij inL'être et le néantal had uitgewerkt en wat neerkomt op een combinatie van psychiatrie, psychologie, marxisme en filosofie. Sartre had dat al geprobeerd met Baudelaire, maar was er toen niet helemaal uitgekomen. Met Jean Genet was het anders. Die leefde nog. Sartre gedroeg zich vervolgens als Genets psychiater, hoewel hij daarvoor geen opleiding had gehad. Hij had zijn studiemaatje Daniel Lagache, met wie hij dik bevriend was, gevraagd hoe de psychoanalyse van Freud ongeveer werkte (Lagache zou later professor in de psychiatrie worden aan de Sorbonne) en de caféstoel werd de bank waarop Genet kwam te liggen en waarbij Sartre pijprokend zat te psychiateren. En Genet sprak en sprak. Daar begint eigenlijk al het gevaar...
Sartre ziet in Genet de belichaming van zijn existentialistische gedachte: 'De mens is wat hij is, maar hij is ook niet wat hij is. Hij is wat hij van zichzelf maakt. Hij kiest wat hij wil zijn... Dat bepaalt zijn vrijheid.' Waarom koos Genet voor het kwaad? Wat was de schoonheid van het immorele? Hoe verhield het Kwaad zich met Vrijheid? En wat wilde Genet met zijn poëzie, zijn taal en zijn toneelstukken?
In een van de mooiste hoofdstukken, 'Verbrokkelde taal', schrijft Sartre: 'Hoe kan Genet zich ooit duidelijk maken als de woorden die hij gebruikt slechts schimmen blijken te zijn? Omdat de dingen waarop de woorden slaan, hem allemaal zonder onderscheid zijn ontzegd, doet het er niets meer toe of het mythe of realiteit betreft. Omdat de wereld hem is ontnomen. Omdat alles even onbereikbaar voor hem is als een sprookjeswereld, maakt het nauwelijks meer iets uit of hij de bajes een gevangenis noemt of een paleis. (...) Onze woorden keren hem de rug toe, verwijzen naar afwezigheden (...). De woorden zitten in hem als vreemde lichamen.'
Het credo van het werk, de sleutel waarmee je als het ware Jean Genet kan openen en die Sartre ook vele malen herhaalt, is: 'De verliezer wint.'
Sartre schrijft als een bezetene. Het wordt een megalomaan project. Het voorwoord beslaat zeshonderd (!) pagina's en moet een afzonderlijk boek worden. Uitgever Gallimard zit met z'n handen in het haar. Ze halen er grote stukken uit.
Genet is aanvankelijk verrukt. Eindelijk iemand die hem begrijpt. Maar Sartre is ook iemand die hem doorheeft.
Misschien beseft Sartre eerder dan Genet wat hij heeft aangericht. 'Mijn verhaal is bedoeld als inleiding tot zijn werk: is het effect ervan niet eerder negatief?' En even later: '(...) pleeg ik verraad ten aanzien van Genet zelf?'
Genet leest en herleest Sartre's analyse. Is hem zijn leven afgepakt? Het voorlaatste hoofdstuk heet 'Perspectieven' en daarin geeft Sartre aan Genet... de doodklap! Sartre voelt dat hij Genet kapotgeschreven heeft. Het leest dan ook als een lijkrede.
En Genet kan inderdaad hierna geen literatuur meer maken. Bij elke zin en elke regel die hij schrijft weet hij zich geen martelaar of komediant meer.
De dief, de pooier, de souteneur, wordt een goed mens. Hij kan niet meer terug. Hij raakt zeer geëngageerd, vereenzelvigt zich met de Palestijnse zaak en steunt de PLO, Angela Davis en de RAF.
Hij verhuisde naar Marokko. Weg van Sartre.
Als hij even terug is in Parijs sterft hij in 1986 alleen in een hotelkamer.
Genet leest en herleest Sartre's analyse. Is hem zijn leven afgepakt?