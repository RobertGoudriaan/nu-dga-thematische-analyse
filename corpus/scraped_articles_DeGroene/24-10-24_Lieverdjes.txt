Lieverdjes

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
24 oktober 2024
PUNK Tramhaus
'Dankjulliewel voor het komen naar onzerelease party, holy shit!'roept frontman Lukas Jansen van Tramhaus in de microfoon. De zaal joelt. Jansen: 'In een bijna uitverkocht Paradiso,thanks!'De zaal joelt. Jansen: 'We liggen er al een paar nachten wakker van!' De zaal: 'Aaahw.'
Nog niet zo lang geleden speelden ze in Duitsland, zonder ticketverkoop, een tour in kraakpanden. Een sprong in het diepe, met stampvolle ruimtes tot gevolg. Inmiddels tourt Tramhaus langs gevestigde zalen. Maar er hangt nog altijd een verwachtingsvolle sfeer rond de punkband.
Julia Vroegh zet een deinende baslijn in, Lukas veert voorzichtig door zijn knieÃ«n. De gitaristen, Micha Zaat en Nadya van Osnabrugge, vallen bij. Zodra Jim Luijten tekeergaat op het drumstel is alle ingetogenheid verdwenen. De vijfkoppige band komt live goed tot zijn recht. Ze stralen plezier uit in de volle, grote zaal, die toch intiem voelt. Rasentertainer Jansen is in zijn element, stuiterend over het podium. Een beetje zoals Mick Jagger, zwaaiende halflange haren, in de rondte vliegende lange ledematen. 'Make yourself comfortable, it's gonna be a ride.'
Het nummerOnce Againis al een hit: binnen een kleine maand meer dan honderdduizend keer gestreamd op Spotify. Op een wat ironische toon wordt het dagelijkse leven bezongen.
Het gaat over maatschappelijke verwachtingen, soms over de sleur:'Repetition once again, this is why we've gathered/ We'll gobble up just anything'.Zoals vaker op het album is het een voorbode van een uitspatting van geschreeuw, frustratie:'No smile/ No cry/ No desire/ All needs/ All greed/ All tired'.Het is boosheid, maar met een uitgestoken hand: 'I'm sure we're not the only ones!'
Once Againis het tweede nummer vanThe First Exit,het compacte debuutalbum van de band. In een halfuur tijd vangen ze een wijd raamwerk van punk en aangrenzende geluiden. De opgewekte groove van het nummerSemioticsdoet denken aan Allah-Las-achtige speelse surfrock,Worthwhileheeft Nirvana-trekken.
Ook door een koptelefoon voelt het niet gelikt, bijna als een liveopname. En dat is knap, want live zit de energie hoog. De zweterige moshpit blijft bijna de hele set doorbeuken. En toch voelt deze punk ongevaarlijk en toegankelijk. Punk door lieverdjes. Het album leunt niet zwaar op maatschappijkritiek, opThe First Exitbezingt de band juist een persoonlijk identiteitsverhaal. Het album draait tekstueel gezien veelal om de coming-out van Jansen.'I'm done with living like someone else',zingt hij in het vierde nummerA Necessity. 'You've made it hard, pushed me down but I'm walking with pride'. De thema's liefde, zelfontplooiing en vrijheid lopen als een rode draad door het album. Dat komt samen in het laatste nummerPast Me,dat gaat over straatintimidatie. Jansen en Van Osnabrugge harmoniseren prachtig in het refrein. Een knap einde van een introspectief en veelzijdig debuut.
Or Goldenberg & Yannick van der Heijden
Tramhaus -The First Exit
Marc Elisbeth | Tramhaus