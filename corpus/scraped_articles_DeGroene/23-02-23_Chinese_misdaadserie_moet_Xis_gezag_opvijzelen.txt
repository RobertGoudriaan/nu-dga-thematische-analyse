Chinese misdaadserie moet Xi's gezag opvijzelen

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
23 februari 2023
Beijing- Meer dan driehonderd miljoen kijkers op één dag, een streamingdienst die bezwijkt, ongekend hoge waarderingscijfers, enthousiaste commentaren op de socials:De knock-outis verreweg de populairste tv-productie in China sinds jaren. De 39-delige misdaadserie is net afgelopen en uiteindelijk heeft het recht gezegevierd.
De misdadigers zijn de aartscorrupte politici en rechters die in de stad Jinghai de dienst uitmaakten. Het recht wordt belichaamd door de politieman An Xin, wiens strijd tegen de duistere machten pas succes heeft zodra de centrale overheid te hulp komt. En daar gaat het om.De knockoutis een politieke propagandafilm, bedoeld om het gezag van Xi Jinping op te vijzelen. Zijn gezag is vooral aangetast door zijn coronabeleid. Niettemin heeft het Vaste Comité, bestaande uit de topmannen van de Partij, hem geprezen voor een 'wonder': de 'beslissende overwinning' in de strijd tegen corona, bekroond door een 'volkomen correcte' exit-strategie. Discussie gesloten.
Betrouwbare schattingen over het aantal slachtoffers sinds het loslaten van het covidbeleid variëren van een miljoen (twaalf keer het officiële aantal) tot anderhalf miljoen. Daar komen minstens zevenhonderdduizend indirecte slachtoffers bij: zieken die niet behandeld konden worden, mensen die uit wanhoop zelfmoord hebben gepleegd. Ook de materiële schade is immens: productie en handel zakten in en de lokale besturen zitten diep in de schulden, want het permanente testen, de quarantainekampen en de coronapolitie hebben miljarden gekost.
Op 5 maart begint de jaarvergadering van het Nationale Volkscongres. Daar moet Xi zijn operatie om zich in de macht te vereeuwigen afronden door zich voor de derde keer tot president te laten kiezen. Op het Partijcongres in oktober was hij al aan een derde termijn als partijleider begonnen. Deze operatie vereist de uitschakeling van alle kritiek binnen de Partij en een herwinning van Xi's eigen geloofwaardigheid en legitimiteit als leider. Wat dient daarvoor beter dan een aanscherping van de campagne tegen de corruptie?
Onder de laatste arrestanten is de voorzitter van de Chinese voetbalbond. Een miljardair die financier is van grote techbedrijven is spoorloos. Mogelijk worden, onder het mom van corruptiebestrijding, de militairen weggezuiverd die verantwoordelijk zijn voor de ballonnencrisis. En de politieserieDe knock-outmoet de Chinezen ervan doordringen dat alleen Xi Jinping hen van de corruptiegesel kan verlossen.