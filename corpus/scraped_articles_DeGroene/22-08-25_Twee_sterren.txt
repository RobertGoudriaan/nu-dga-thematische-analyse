Twee sterren

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
25 augustus 2022
KUNST Kjartansson & Abramovic
'Ik was smoorlijk verliefd op gravin De ***. Ik was twintig en ik was onnozel; ze bedroog me, ik werd boos, ze verliet me. Ik was onnozel, ik wilde haar terug; ik was twintig, ze vergaf me. En omdat ik twintig was en onnozel, nog altijd bedrogen maar niet langer verlaten, waande ik me de innigst beminde aller minnaars en dus de gelukkigste man van de wereld.'
Deze eerste zinnen uit de novellePoint de lendemainuit 1777 van Vivant Denon (in vertaling van Martin de Haan en Rokus Hofstede:Eenmaal, immermeer)inspireerden de diep romantische IJslandse kunstenaar Ragnar Kjartansson tot het schrijven van een lied voor een ballet met zes dansers en zes gitaren. Er zit vaak muziek in het werk van Kjartansson: ik herinner me een pianoconcert in de Rocky Mountains en een ontroerend mooi samenkomen van muzikanten in een oud landhuis.
Het balletNo Tomorrow,in samenwerking met choreografe Margrét Bjarnadóttir en songwriter Bryce Dessner, krijgt in museum De Pont in een solotentoonstelling van de kunstenaar nieuw leven in de vorm van een grootschalige (muziek) video-installatie. De dansers sluipen dan met hun gitaren en zang om de bezoeker heen.
Ook kunstenaar Marina Abramovic komt zingen in Nederland: twee weken lang staat zij in Carré, eerst met het speciaal voor Amsterdam gemaakteNo Intermissionen vervolgens met de reizende opera7 Deaths of Maria Callas. No Intermissionwordt aangekondigd als een'performance art experience'en duurt zo lang als de bezoeker de beroemde 'Abramovic Method' aankan, op één zaterdag zelfs van 12.00 uur tot middernacht.7 Deaths of Maria Callasis een eerbetoon aan de erfenis van de Grieks-Amerikaanse sopraan met wie Abramovic zich van kinds af aan verbonden voelt. Twee sterren vallen samen.
Roos van der Lint