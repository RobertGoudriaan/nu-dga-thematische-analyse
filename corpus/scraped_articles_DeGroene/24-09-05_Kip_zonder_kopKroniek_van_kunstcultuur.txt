Kip zonder kop Kroniek van kunst&cultuur

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
5 september 2024
FILM Sterben
'Nooit is iets slechts een ding, altijd is er méér - daar hebben mensen moeite mee.' Dat zegt Tom (Lars Eidinger), hoofdpersoon in de nieuwe Duitse filmSterben. Tom kan het weten; zijn hele leven is 'méér'. Vader dementerend, moeder chronisch woedend. Zus: alcoholist. Dan zijn er de vrouwen in Toms leven: een oude vlam die een kind heeft gekregen (onenightstand met iemand anders) waar hij, Tom, nu vader voor is, overigens met veel genoegen terwijl zijn eigen vriendin dat oogluikend toestaat. Toms beste vriend, de componist Bernard (Robert Gwisdek), spant de kroon. Die ontvangt hem doodleuk thuis met de mededeling dat hij van plan is die avond nog een einde aan zijn leven te zullen maken.
Iedere minuut van het drie uur durendeSterbenis nodig om dit verhaal over 'méér' te vertellen. Dat weet regisseur Matthias Glasner ook wel. Tegen het einde van zijn film komt er een zelfbewust moment als iemand opmerkt naarFanny och Alexanderop televisie te kijken, de vier uur durende versie welteverstaan van Ingmar Bergmans beroemde familiekroniek uit 1982. Maar Glasner is geen Bergman. Zijn film is zo vol (méér!) dat het geheel uit zijn voegen barst.
Hier hebben we de hedendaagse, Europese 'arthouse-cinema': een film die nauwelijks film kan worden genoemd vanwege de minimalistische verteltoon en vormgeving, een film waarin de kluwen van menselijke emoties dodelijk serieus wordt genomen, werkelijk, er kan geen lachje van af noch durft iemand ook maar iets ironisch te bejegenen.
Zwaar is het allemaal, maar tot mijn verbazing bleef ik gefascineerd kijken. Het komt erop neer dat Tom en zijn zus Ellen (Lilith Stangenberg) zijn opgegroeid in een liefdeloos gezin. Dat zegt de moeder tegen het einde van haar leven met zoveel woorden tegen Tom en dat is nogal wat: van je moeder horen dat ze nooit van je heeft gehouden. Haar ontboezeming tekent de crisis in Toms leven. Hij is dirigent van beroep, bezig met repetities van een stuk dat zijn vriend Bernard heeft geschreven. Toms worstelt ermee. Hoe vindt hij de juiste toon, de beste interpretatie? Dat staat symbool voor zijn vergeefse pogingen in het reine te komen met zijn traumatische verleden. Op beide fronten faalt hij. 'Je bent net een kip zonder kop', zegt zijn vriendin tegen hem.
Sterben(de titel van Bernards compositie) legt bloot dat strikte grenzen van identiteit en samenlevingsverbanden weinig betekenen in de context van het complexe, moderne leven. Nee, je oudershoevenniet van je te houden en andersom. En nee, je hoeft niet een biologische vader te zijn om als een vader voor een kind te zorgen. Wie de definities loslaat, laat de film zien, doorbreekt geijkte denkbeelden en brengt 'méér' in het spel. Dan is er opeens weer van alles mogelijk.
Gawie Keyser
Te zien vanaf 5 september
September Film | Tom (Lars Eidinger) in Sterben, regie Matthias Glasner