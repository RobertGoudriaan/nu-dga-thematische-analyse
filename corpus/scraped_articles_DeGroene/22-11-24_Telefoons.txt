Telefoons

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
24 november 2022
FILM She Said
De onderzoeksjournalist is een geliefd filmpersonage, waarschijnlijk omdat hij een soort detective is, maar dan met de pen als enige wapen. Door een verhaal rond een journalist te bouwen hoeft het niet over moord of doodslag te gaan, maar kunnen de meest complexe kwesties worden ontrafeld. Denk: Watergate. Daarover gaat de moeder van alle films rond onderzoeksjournalistiek,All the President's Menuit 1976, waarin Robert Redford en Dustin Hofman het beroemde journalistenduo Bob Woodward en Carl Bernstein spelen. Zij bepaalden ook het beeld van de journalistiek in de film: permanente haast, voortdurend rinkelende telefoons, een redactiezaal bedolven onder de paperassen, geheimzinnige ontmoetingen met bronnen die liefstoff the recordpraten. Een onderzoeksjournalist loopt niet, maar rent.
ToenThe New York Times-journalisten Jodi Kantor en Megan Twohey in 2019 hun boekShe Saidpubliceerden, over hun onderzoek naar het seksuele misbruik door Harvey Weinstein, werd dat meteen als een vrouwelijke versie vanAll the President's Menbestempeld. Nu is er een verfilming van het boek en inderdaad gaan Kantor (gespeeld door Zoe Kazan) en Twohey (Carey Mulligan) even obsessief te werk als Woodward en Bernstein. Het is inmiddels het tijdperk van de mobiele telefoon, en die rinkelt van 's ochtends vroeg tot diep in de nacht. Ook zij hebben te maken met bronnen die niet willen praten, en als ze dat wel willen nieton the record. En ook zij doen hun werk op een holletje.
De scenarioschrijver (Rebecca Lenkiewicz) en regisseur (Maria Schrader) zijn vrouwen en allicht is het daarom dat Kantor en Twohey niet helemaallone cowboyszijn, zoals hun mannelijke evenknieën, maar ook wordt getoond dat ze man en kinderen hebben. De meest begripvolle en ondersteunende mannen die je je kunt voorstellen, want er komt geen klacht over hun lippen als een telefoontje hen weer eens uit hun slaap haalt of er tot laat in de avond wordt doorgewerkt.
She Saidlaat goed zien wat een hels werk het is zo'n groot journalistiek onderzoek rond te krijgen met slachtoffers die begrijpelijk schroomvallig zo niet doodsbang zijn en medewerkers van Weinsteins filmmaatschappij die onwillig zijn om maar iets te zeggen. Meteen wordt ook duidelijk dat het onderzoek er niet in de eerste plaats om draait Weinstein te laten hangen. Net als inSpotlight,de film over het misbruikschandaal van de katholieke kerk in Boston, gaat het erom het systeem bloot te leggen. Want waar sprake is van grootschalig misbruik zijn er veel mensen die er van weten, maar niets doen. In het geval van Weinstein is er een spoor van juridische schikkingen en zwijgcontracten, waar zijn kantoor en advocaten van op de hoogte moeten zijn.
Het is een heroïsch beeld van onderzoeksjournalistiek dat gegeven wordt inShe Said. Duidelijk wordt ook dat het bij onderzoeksjournalistiek om een groepsinspanning gaat, waarbij eindredacteuren en de hoofdredacteur nauw betrokken zijn. Het is geen grootse maar wel een hartverwarmende film.
Xandra Schutte
Nu in de bioscoop
JoJo Whilden / Universal Pictures | Carey Mulligan als Megan Twohey (links) en Zoe Kazan als Jodi Kantor in She Said