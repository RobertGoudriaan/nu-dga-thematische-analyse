Voorwaarts rouwen

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
23 januari 2025
POP Touché Amoré
In december van coronajaar 2021 zette Jeremy Bolm, de zanger van Touché Amoré, elke dag zijn gedachten op papier. Ze verschenen als de poëziebundelDecember. Profetisch waren helaas enkele regels inSmug: 'Los Angeles apartments/ Not ideal for any weather/ Summer broiling/ Winter frigid/ Unprepared/ Earthquakes and fires/ Our impending ending/ Cost of living.'Op sommige pagina's schemerde de angst door dat Bolm zijn honger naar optreden kwijt was. Maar inPerformanceconcludeerde hij uiteindelijk toch:'As I swing and say/ I'm present but away/ As I sing and say/ I'm there, I'll stay.'
Gelukkig, want zelfs in het van talent en zeggingskracht bulkende subgenre waarin Touché Amoré zich beweegt, de aftakking van post-hardcore waarbij de lappen tekst geregeld despoken wordbenaderen, is de band een uitzonderlijke natuurkracht van precies die honger. Dat de band voor het nieuwe album ging samenwerken met producer Ross Robinson was een mededeling die was bedoeld als opwarmer, maar het effect had van een waarschuwing. Robinson is een ervaren producer die in de jaren negentig hit-albums produceerde van grote (Korn, Slipknot), belachelijke (Vanille Ice) én verschrikkelijke (Limp Bizkit) artiesten, en het zijn zonder uitzondering albums die werkelijk de speakers uitknállen. Robinson zet in op spierkracht. Maar de kracht van Touché Amoré is nou juist de kwetsbaarheid. Van Bolms teksten, van zijn getergde zang, de kraak in zijn voordracht, randje vals. Touché Amoré gaat zelden recht vooruit, de nummers kronkelen in de beste traditie van Fugazi. Wat gaat een rouwdouwer als Robinson daar aanrichten?
Het valt niet alleen mee, het lijkt een gouden greep. Touché Amoré klinkt iets gladder, maar ook sprankelend. OpeningsnummerNobody'sis een regelrecht startschot. Bolm speelt fraai met de betekenis van tijd, als hij zingt 'So we'll grieve in a forward direction'.Het refrein bewijst voor de zoveelste keer dat Bolm vertwijfeling omzet in inspiratie: als je'We're nobody's business/ We're nobody's now'maar hard genoeg schreeuwt en vaak genoeg herhaalt, wordt het een prachtige mantra.
Het ziedendeDisastersis meer punk dan Touché Amoré ooit klonk, tot de melodieuze twist.Hal Ashbyis een hit, die dat natuurlijk nooit zal worden, maar het wel ís. Verrassend zijn de gasten: singer-songwriter Julien Baker, samen met Phoebe Bridgers en Lucy Dacus de indieband boygenius, en lofi-icoon Lou Barlow van Dinosaur Jr. en Sebadoh. Het levert twee magnifieke nummers op, waarin de droefgeestigheid van Barlows stem en de weemoed van Bakers stem duelleren en samenvallen met de gerafelde uithalen van Bolm.
Leon Verdonschot
Touché Amoré -Spiral in a Straight Line(Rise Records/BMG). 16 februari in de Melkweg
Sean Stout | Touché Amoré