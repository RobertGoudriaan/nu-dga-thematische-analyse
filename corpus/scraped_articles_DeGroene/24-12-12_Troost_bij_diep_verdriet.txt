Troost bij diep verdriet

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
12 december 2024
TELEVISIE Alles komt goed
Laatste kroniek in eenAnnus horribilis.Op zoek naar licht vind ik vooral pikzwarte problematiek. Toenemende dreiging voor Ruslands buren, van Noorwegen tot Georgië (serieHet nieuwe ijzeren gordijn).Natuur- en cultuurverwoestende nikkelwinning op Nieuw-Caledonië ten dienste van de groene transitie(Frontlinie).Beide projecten aanbevolen. Maar dan stuit ik opAlles komt goeden, hoe dubbelzinnig ook de titel, toch kies ik voor dit ontroerende portret/zelfportret van tiener Samrawit uit Almelo. Op haar achtste zonder familie uit Eritrea gevlucht, geleden in een kamp in Ethiopië, daar na anderhalf jaar herenigd met moeder, uiteindelijk samen verder gevlucht en hier beland. Via onvoorstelbaar duister (ze kan en wil sommige dingen niet vertellen aan haar familie, aan ons) naar het gezochte licht. Dat er is en tegelijk toch ook niet.
Het licht schuilt bovenal in haar ontwapenende persoon, haar moed, optimisme, dromen, talent. Talent, want het idee om de documentaire te maken komt van haarzelf. Het idee om haar vlucht na te laten spelen door een jong meisje (dat later zusje Muqat blijkt) ook. Sommige shots heeft ze zelf gemaakt. Hulde aan regisseurs Eefje
Blankevoort en Lara Aerts, die, samen met Samrawit, de prijs voor beste jeugddocumentaire op het Idfa wonnen. De opnames begonnen toen de hoofdpersoon zestien was en eindigen met haar achttiende verjaardag. Begin van een zelfstandig leven. Ze werkt bij de supermarkt en staat op de wachtlijst voor een eigen woning. Alles komt goed.
En toch, wat een pijn, nog los van haar vluchtgeschiedenis. Neem alleen haar motief om de film te maken: laten zien dat witte Nederlanders niet bang hoeven te zijn voor bruine mensen. Want dat is haar permanente ervaring. Die moeten en willen haar, hen, niet. In een taalklas met louter nieuwkomers maakt ze vrienden, allemaal van kleur. Op een Tsjechisch meisje na. Maar dat krijgt problemen omdat ze omgaat met haar, dat bruine 'kankerhoerkind'. (Bij de vluchtreconstructie vraagt Muqat haar zus: 'Waar gaan we heen?' 'Eritrea zoeken.' 'Maar er zijn zoveel grijze mensen hier.' Ze doelt op Twentse wandelaars van alle leeftijden langs de Dinkel. Wij zijn dus grijs!)
Later gaat Samrawit naar de Praktijkschool, waar ze tot haar diepe teleurstelling weer niet bij witte meisjes in de klas komt. Ook in de kantine zit iedereen gescheiden. De titel? Die komt uit een lied van Jaap Reesema dat ze al jarenlang dagelijks meezingt, ook om Nederlands te leren. Hartverscheurend, die daarin gevonden troost bij diep verdriet. Alsof het voor haar geschreven is. Voor haar verjaardag heeft ze een taart besteld. Broer moet die ophalen. Komt met lege handen terug: geen taart met slagroom gespoten 'Samrawit'. En ze had nog zo gezegd dat ze er 'Sammie' op had laten zetten. Ze wil integreren, assimileren. Welgeteld één witte verjaarsgast: haar vroegere lerares - dol zijn ze op elkaar. Typische 'deugmens' hoor ik de poëzie-minnende Kamervoorzitter zeggen. Hoezo, integreren?
Walter van der Kooi
Eefje Blankevoort, Lara Aerts,Alles komt goed,Human, maandag 16 december, NPO2, 23.10 uur