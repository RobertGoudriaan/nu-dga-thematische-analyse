Colombia heeft de eerste genderfluïde advocaat

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
18 mei 2023
Bogotá -Voor de administratie van de rechtenfaculteit van de Universidad del Rosario was het altijd heel simpel: wie afstudeerde kreeg als titelabogadoofabogada,je was als advocaat man of vrouw, het was het een of het ander. Maar toen was daar student Alelí Chaparro, die bijna klaar was met de studie en liet weten niet het een of het ander te zijn, maar allebei, of allebei niet. En zo werd El Rosario, die oude en goede katholieke universiteit in het koloniale centrum van de Colombiaanse hoofdstad, geconfronteerd met een probleem: wat te doen met non-binaire studenten? Ze zijn er, maar zijn ze er ook voor ons?
Chaparro volgde middelbaar onderwijs aan een katholieke jongensschool, waar de lesprogramma's waren gestoeld op aloude Colombiaanse normen en waarden: mannen zijn macho's, zoeken een gehoorzame en onderdanige vrouw, stichten een gezin en gaan zondag naar de kerk. Dit traditionele ideaalbeeld paste slecht bij Chaparro, die er in de puberteit achter was gekomen niet heteroseksueel te zijn, ook niet biseksueel, maar genderfluïde. Problemen leverde dat niet op, tot het afstuderen aan El Rosario begin dit jaar.
De universiteit was duidelijk: de bul wordt opgesteld op basis van de informatie die staat op decédula,de identiteitskaart die elke Colombiaan heeft. Voor de Colombiaanse overheid was Chaparro een man, en dat betekende afstuderen als abogado. Maar dat was niet wat Chaparro wilde, en zo begon een strijd met de vaak kafkaëske Colombiaanse bureaucratie, een strijd die de rechtenstudent won. Op basis van een uitspraak van het constitutionele hof uit maart 2022, die een erkenning betekende van hetgénero no binario,kon Chaparro een nieuwe genderaanduiding op de identiteitskaart krijgen en daarmee was de weg vrij voor de eerste Colombiaanseabogade.
De rechtenstudenten die in kleine groepjes staan te roken op het Plazoleta del Rosario, het pleintje voor de koloniale gevel van de universiteit, tonen zich desgevraagd weinig onder de indruk van de eerste abogade van het land. Leuk en aardig, maar zijn er geen belangrijkere zaken om je druk over te maken? Een van hen, zijn naam wil hij niet noemen, vindt het allemaal erg overdreven. Het Spaans heeft wat hem betreft aan twee woorden genoeg, als advocaat ben je man of vrouw, en deze nieuwe vorm, dit vreselijke woord abogade, is niets anders danmal uso de la lengua.