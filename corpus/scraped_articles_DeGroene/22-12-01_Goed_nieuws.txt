Goed nieuws

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
1 december 2022
Afgelopen juni kwam het Amerikaanse Hooggerechtshof met het gevreesde besluit. 'Wij zijn van oordeel dat de grondwet geen recht op abortus bevat', stelden de overwegend streng conservatieve rechters. Het recht op zelfbeschikking van vrouwen bleek toch niet zo vanzelfsprekend als menigeen dacht. De storm van verontwaardiging die opstak is volkomen terecht. Maar ondertussen gebeurde er, ten zuiden van de Verenigde Staten, ook iets anders. In het tot voor kort zo patriarchale Colombia namen de hoogste rechters het omgekeerde besluit. Vrouwen worden juist méér baas in eigen buik. Dit in navolging van onder meer Mexico (2021) en Argentinië (2020).
De Italiaanse politieke denker en antifascist Antonio Gramsci sprak van 'pessimisme van het verstand, optimisme van de wil'. Gelukkig heeft ook dat verstand het regelmatig mis. Media,De Groene Amsterdammerniet uitgezonderd, hebben de neiging zich te focussen op wat er misgaat in de wereld. Goed nieuws is geen nieuws.
Om tegenwicht te bieden aan diebiasbesloot de redactie een special te maken over hoopvolle ontwikkelingen van 2022. Dat bleek een vruchtbare invalshoek.
Een oproep aan u, de lezer, leverde fraaie suggesties op. Na een eerste brainstorm stond de teller al op 44 even inspirerende als onderbelichte trends en initiatieven. Na rijp beraad bleven er tien over, die we hier, in willekeurige volgorde, presenteren. Van de natuur die steeds meer rechten krijgt tot autoritaire mannen - Bolsonaro, Trump, ayatollah Khamenei - die hun opmars zien stagneren.
Niet slecht voor een jaar dat inktzwart begon met Rusland dat, dreigend met kernwapens, Oekraïne binnenviel. Op naar 2023.