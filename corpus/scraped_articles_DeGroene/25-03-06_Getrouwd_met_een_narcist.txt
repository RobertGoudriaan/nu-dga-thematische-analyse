Getrouwd met een narcist

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
6 maart 2025
De mooiste titel van Dostojevskiheb ik altijdDe zachtmoedigegevonden. De novelle verscheen voor het eerst in een Nederlandse vertaling, van Siegfried van Praag, in 1932. Later is het boek nog een paar keer door anderen vertaald, met als titel onder meerDe zachtzinnige, Het zachte hartenLevensangst. In het Engels is het boek verkrijgbaar alsA Gentle Creature.De Franse titel isLa douce.
Onlangs verscheen een door Hans Boland gemaakte nieuwe vertaling van de novelle. Boland maakte eerder al mooie vertalingen van romans uit de Russische literatuur, en ook deze is weer prachtig. Jammer alleen van de banale titel:Een lieve meid.
Om persoonlijke redenen had ik extra moeite met deze titel. In de nalatenschap van mijn moeder vond ik die 1932-editie vanDe zachtmoedigeen toen herinnerde ik me dat ze het boek ooit had gekregen van haar geliefde, die de titel van toepassing had gevonden op haar. Ik weet nog dat ze me ergens in die jaren negentig, gestreeld, vertelde dat hij het exemplaar met veel moeite antiquarisch had bemachtigd.
Na haar dood las ik zijn met pen geschreven opdracht en voelde me beschaamd. De woorden waren duidelijk alleen aan haar gericht geweest. Wat nu als de geliefde van mijn moeder het boek met déze titel aan haar had gegeven? Dat had ze vast niet als een compliment opgevat.
Het boek verscheen in 1876, vijf jaar voor Dostojevski's dood.Misdaad en straf, De idiootenDe jongelingwaren al verschenen. AanDe broers Karamazovmoest hij nog beginnen.
Dostojevski werkte in die tijd aan zijnDagboek van een schrijver,waarvan maandelijks afleveringen verschenen in het tijdschriftDe burger.Meestal waren dat beschouwingen, columns of persoonlijke notities. Maar soms verschenen er ook verhalen of novelles in hetDagboek.Een daarvan wasEen lieve meid.Dostojevski had zich laten inspireren door een krantenartikel dat hij een halfjaar eerder had gelezen, over de zelfmoord van een naaister.
Het verhaal doet qua vorm en hoofdpersoon denken aan zijn fenomenaleAantekeningen uit het ondergrondse.In beide boeken is er iemand aan het woord die zichzelf presenteert als een onsympathieke man, voor wie je gaandeweg toch op z'n minst mededogen gaat voelen. Beide hoofdpersonages zijn randfiguren, die een jong meisje willen redden maar het tegenovergestelde bewerkstelligen.
Aan het woord inEen lieve meidis een onaangename pandjesbaas. Op tafel bij hem in de kamer ligt zijn dode vrouw. Een paar uur eerder heeft ze zelfmoord gepleegd door uit het raam te springen. We lezen de aanvankelijk nog verwarde monoloog van deze pandjesbaas, die vertelt wat eraan vooraf is gegaan. Hij wisselt voortdurend tussen zelfrechtvaardiging en zelfverwijt. De ene keer doet hij weinig om zijn egoïsme te verhullen, de andere keer noemt hij zichzelf 'de edelmoedigste persoon die je je maar kunt voorstellen'.
Het meisje leert hij kennen als ze bij hem in de lommerd komt. Ze is zo arm als een kerkrat, kwetsbaar, hulpbehoevend en jong. De pandjesbaas beseft dat hij macht over haar kan uitoefenen. Ze is nog maar zestien, hij al 41. 'Dat vond ik een geweldig, heerlijk idee', vertelt hij, 'die ongelijkheid tussen ons. Het hypnotiseerde me, zo verrukkelijk voelde het.'
Het boek lijkt eigenlijk wel opLolitavan Nabokov. OokEen lieve meidkun je samenvatten als 'de bekentenis van een witte weduwnaar' (zoalsLolitawordt omschreven in het fictieve voorwoord). In beide romans gaat het over de liefde van een oude man voor een meisje. Beide romans zijn monologen van een onbetrouwbare verteller, die het aan zijn al of niet denkbeeldige publiek overlaat om een moreel oordeel over hem te vellen.
De overeenkomsten zijn des te opvallender omdat Nabo kov zich bijna uitsluitend neerbuigend heeft uitgelaten over Dostojevski. Toch schreef hij al eens een dostojevskiaanse roman (die je in veel opzichten kunt zien als een voorstudie vanLolita): Wanhoop.Dat boek zit vol verwijzingen naarDe dubbelgangeren andere werken van Dostojevski.
Nabokov was echter niet in staat om zo diep in de krochten van de menselijke ziel af te dalen als Dostojevski. Daar was hij te beschaafd en goedgehumeurd voor. Ja, Nabokov schreef romans over pedofilie en incest. MaarLolitaenAdazijn sprankelende, levenslustige romans vol vrolijkheid. Niet zo'n inktzwart document alsEen lieve meid.
Deze novelle laat opnieuw zien wat een geniaal, groot schrijver Dostojevski was. Zoals Bas Heijne in het voorwoord opmerkt, is het 'verbluffend hoe Dostojevski een melodramatisch gegeven in zo'n kort bestek een diepe resonans weet te geven'. Je leestEen lieve meidin een avond uit, maar de pandjesbaas en het arme meisje blijven nog dagenlang door je hoofd spoken.
Waarom pleegde ze zelfmoord? Aan het slot van het boek snapt de pandjesbaas het. Door hém. Maar snapt hij het echt? Hij verdrinkt vooral in zijn zelfmedelijden. Is die pandjesbaas een kwalijke egoïst zonder empathie of heeft hij toch goede bedoelingen?Een lieve meidis het indringende verslag van de desastreuze gevolgen van een huwelijk met een narcist, door de narcist zelf verteld.
Zij is zestien, hij 41. 'Dat vond ik heerlijk, die ongelijkheid tussen ons'
AKG / ANP | M.K.Levin, Fyodor Michailovich Dostoevsky, 1972. Olieverf op canvas, 104 x 75 cm F.M. DOSTOJEVSKI Een lieve meid Vertaald door Hans Boland. Athenaeum, 120 blz.