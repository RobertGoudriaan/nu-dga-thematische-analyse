Koning Charles wil eerherstel voor Richard III In de wereld

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
10 november 2022
Londen- Nadat koning Edward IV in 1483 was overleden werden zijn zonen Edward V (12) en Richard van Shrewsbury (9) naar de Tower of London gebracht. Oom Richard III liet ze daar ombrengen zodat hij de troon kon bestijgen.
Dat is in het kort het verhaal van de prinsjes in de Tower. De dubbele moord is nooit bewezen en volgens sommige historici is Hendrik VII het kwade brein, de Tudor die twee jaar later koning werd nadat Richard III was gedood tijdens de Rozenoorlogen.
Koningin Elizabeth heeft nooit de behoefte gehad dit koninklijkecold case-dossier op te pakken, maar tijdens een literair festival in Sandon Hall merkte curator Tracy Borman van de Historic Royal Palaces recentelijk op dat Charles w√©l voelt voor een diepgravend onderzoek. Dat zou gaan om het bestuderen van het dna van de kinderskeletten die in 1674 onder een trap in de Tower waren aangetroffen en in Westminster Abbey werden begraven.
Als de beenderen niet van Edward en Richard blijken te zijn, is dat een nieuwe stap in het eerherstel voor Richard III. De laatste koning van Huize Plantagenet staat te boek als een boef, maar dat beeld is aan het veranderen. Dat is vooral te danken aan de pas overleden historicus Anne Sutton, die op onvermoeibare wijze heeft gevochten voor een rehabilitatie van Richard III. Dat deed ze naast het schrijven van boeken als hoofdredacteur vanThe Ricardians,een uitgave van de Richard III Society.
Haar speurwerk droeg in 2013 bij aan de ontdekking van de botten van Richard III onder een parkeerplaats in Leicester, niet ver van het slagveld van Bosworth waar de gebochelde koning strijdend ten onder was gegaan. Twee jaar later werden zijn stoffelijke resten bijgezet in de plaatselijke kathedraal. In de dramaserieThe Lost Kingis te zien hoe Philippa Langley van de Richard III Society streed voor het opgraven van de botten, tegengewerkt door de professionele archeologen.
De geschiedschrijving rond Richard III spreekt ook in Nederland tot de verbeelding. Shakespeare-deskundige Els Launspach schreef metRichard Revisitedeen historische roman met de vraag in hoeverre de slechte reputatie van Richard III te maken heeft met de propaganda van de Tudors, de beschuldigingen van de staatsman Thomas More en meer in het bijzonder de koningsdrama's van William Shakespeare. De geschiedenis, immers, wordt geschreven door de winnaars.