Bubbel In medias res Joost de Vries

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
17 november 2022
Social media geven ons continu, de hele dag, meer feedback dan we kunnen verdragen. Vergiftiging ligt op de loer.
Graag wil ik benadrukken dat dit het enige stukje van deKeeping Up with the Kardashiansis dat ik ooit heb gezien:
Kim Kardashian zit met haar man, Kanye West, op de bank. Kanye is een van de belangrijkste rappers van zijn generatie. Kim bouwde een uitgelekte sekstape uit tot een miljardenimperium aan reality-series, is van elk modehuis een icoon. De bank is wit, de ruimte ook. Het is zo'n smetteloos, zacht, schaduwloos interieur dat een klein bataljon aan stilisten en schoonmakers verraadt.
Kim heeft het over hun huizen, over de tuinen, de zwembaden. Ze gebruikt niet de term 'vastgoedportfolio', maar dat is wel wat ze beschrijft. Ze schept niet op, het is eerder alsof ze herinneringen ophaalt, probeert te bedenken waar ze haar sleutels heeft laten liggen. En dat ene huis heeft een zwembad, maar, zegt ze, volgens mij heeft het geen jacuzzi?
Waarop Kanye zich naar de camera draait en volkomen ironisch zegt: 'Kun je je dat voorstellen? Kun je je voorstellen dat we niet eens een jacuzzi hebben?'
Dit is precies wat er altijd zo fijn aan Kanye was - Kim speelt voorbeeldig de rol van realityprinses, een leven waarin alles voorgeproduceerd en gladgestreken is. En Kanye is Kanye, in staat om elk script te doorbreken en de kijkers te laten zien dat hij ook weet hoe bizar hun leven is.
Dit is de reden, dacht ik, maar dat is een heel ander verhaal, waarom Kims vijftien jaar geleden uitgelekte sekstape nog steeds jaarlijks de best bekeken video op Pornhub is: omdat mensen het extra opwindend vinden haar te zien in een setting die niet nep is, waar geen kappers en make-up artiesten paraat staan. Die menselijk is.
Inmiddels zijn Kim en Kanye gescheiden. Kim is nog steeds Kim. Kanye is nu Ye. Ooit maakte hij de beste rapalbums die je ooit zal horen, vol bravoure en, bijzonder, zelfspot -kun je je voorstellen dat ik geen jacuzzi heb?Nu vecht hij de hele dag Twitterfitties uit, roept antisemitische dingen, en heeft het bestaan van slavernij ontkend.
In een essay inThe New York Timesplaatste Jaron Lanier - een van de grondleggers van virtual reality en nu een van de slimste critici van Silicon Valley - Kanye dit weekend in een illuster trio. Voor het tijdperk van social media kwam Lanier Donald Trump weleens tegen, en Trump trof hem als een man die zelf ook wel kon lachen om zijn eigen stripfiguurstatus. Elon Musk leek hem een serieuze ondernemer, die zich vastbeet in technologische vernieuwing. En Kanye: een serieuze, denkende kunstenaar.
Al die imago's zijn door eigen toedoen weggevaagd. Kanye is, helaas, Ye. Trump leeft in een hallucinant narcistische bubbel en Musk verspreidt complottheorieÃ«n over de aanslag op Nancy Pelosi. Wat je ziet, zegt Lanier, is een versmelting van persoonlijkheden die ooit uniek waren; de opzichtige zakenman-playboy, de obsessieve ontwerper en de jonge rapper zijn allemaal veranderd in exact hetzelfde type. Dat van de klierende pestkop op het schoolplein, die alles roept voor aandacht, die zich laat afleiden voor onbenullige ruzies over kleinzerige dingen.
Lanier noemt het'Twitter poisoning'.Wat zijn de symptomen? Waar er eerst trots was, is er nu kinderlijke onzekerheid. Waar traditionele'strongmen'vroeger overal boven stonden, is de moderne social-media-alfaman er eentje die klaagt en zeurt en piekert. Je ziet het trouwens ook op links, schrijft Lanier, in de excessen van cancel culture, in de'joyless orthodoxies in fandom'.
Bij die laatste opmerking moest ik aan een vriendin denken, die een sarcastische opmerking over Taylor Swift had gemaakt - en vervolgens door Swift-fans de tent uit werd gevochten op de socials. Volgens elke objectieve graadmeter is Swift de populairste popartiest ter wereld (tien nummers in de top 10 van de top 40), maar door het continue gebekvecht pro en contra Swift, klinken sommige Swifties op de socials alsof ze een onderdrukte minderheid zijn.
Het sleutelwoord is 'continu'.Twitter poisoningis een gevolg van wat social mediabedrijven'engagement'noemen - de mate waarin ze gebruikers actief houden door ze continu te prikkelen. Voor social media leefde je je leven, en kreeg je zo nu en dan feedback over hoe je dat deed. Je schreef een brief, je belde een paar keer per dag, je had soms een functioneringsgesprek. Social media geeft je overal, de hele dag, feedback; je ziet continu wie je liket, wie het met je oneens is, wie je doortweet of negeert. Het gevolg is dat figuren als Kanye, Trump en Musk het gevoel hebben dat ze oneindig populair zijn (door hun tientallen miljoenen volgers) en oneindig aangevallen (door iedereen die zijn kritiek uit). In beide gevallen geeft het het gevoel dat ze het epicentrum van de wereld zijn.
Nog een effect van Twitter-vergiftiging is vergeetachtigheid, dacht ik.What's a mob to king,laat Kanye Frank Ocean in zijn hit'No Church in the Wild.' What's a king to a God/ What's a God to a nonbeliever?' Kayne had ook kunnen schrijven:What's a tweet/ to a non-tweeter?
Kanye, Trump en Musk denken dat ze oneindig populair zijn