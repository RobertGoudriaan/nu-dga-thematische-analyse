Landjepik?

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
13 maart 2025
Het artikelLandjepik namens Godbaseert zich op mensen die aannemen dat Israël Palestijns grondgebied heeft bezet en illegaal nederzettingen bouwt op de Westelijke Jordaanoever. Het is strafbaar als Joden zich vestigen in bezet gebied. Een verkeerde voorstelling van zaken. Stichting Ebenezer wordt daarmee in een kwaad daglicht gezet.
In 1949 vielen vijf Arabische staten tegelijkertijd Israël aan. Jordanië heeft de Westelijke Jordaanoever bezet. Vrijwel alle landen hebben deze bezetting als illegaal veroordeeld. In 1994 sloot Jordanië vrede met Israël en zijn alle aanspraken op de Westelijke Jordaanoever opgegeven. Dit gebied zou Judea/Samaria genoemd moeten worden, want het is een deel van het hartland van oorspronkelijk grondgebied van Israëlieten. Vandaag wordt om politieke redenen nog steeds gesproken over de Westelijke Jordaanoever.
In 1967 heeft Israël Judea/ Samaria niet bezet, maar wel de controle in handen gekregen. Het is nog onduidelijk wat er met deze regio moet gebeuren. Maar Israël beschouwen als een bezettingsmacht is een onjuiste vooronderstelling. Door Israëlische controle wordt veiligheid van burgers in dit gebied gewaarborgd. Dat is geen Israëlische propaganda, maar ook de mening van het merendeel van de Arabische bevolking die liever onder Israëlisch dan Palestijns bestuur leeft. De Balfour-declaratie uit 1917 beloofde het Joodse volk een nationaal tehuis. In 1920 is op de vredesconferentie van San Remo vastgelegd dat beide Jordaanoevers onder Brits mandaat vielen. Dat mandaat had opdracht om een nationaal tehuis voor Joden te realiseren. Door de Volkenbond werd in 1922 het mandaat voor Palestina geratiﬁceerd en werden de joods-nationale rechten erkend, terwijl de burgerrechten van andere religieuze en etnische groepen gewaarborgd bleven. In artikel 80 van het VN-handvest uit 1945 staat dat Joodse immigranten zich in het gebied mogen vestigen.
De Zesdaagse Oorlog heeft bewerkstelligd dat Judea/ Samaria aan de wettige eigenaar werd teruggegeven. Er zou geen Midden-Oostenconﬂict bestaan wanneer de Arabische landen erin toestemmen dat Joden naar hun voormalig grondgebied mogen terugkeren. De praktijk toont het tegendeel: geen erkenning van Israël, want Joden mogen niet op Islamitisch grondgebied wonen.
Beweren dat Israël land heeft afgepakt, is negeren dat Bijbelse profeten aangeven dat Joden naar hun oorspronkelijke grondgebied zullen terugkeren. Een proces dat reeds honderdvijftig jaar aan de gang is. Deze profetieën berusten aantoonbaar op waarheid. Een authentiek Palestina heeft nooit bestaan, evenmin een Palestijns volk. Er bestaan Arabieren die zich Palestijnen noemen, zoals Arafat voorschreef. In de Koran wordt nooit over Palestina gesproken, maar steeds over Israël, het land dat God voor Zijn volk bestemde.
Hamas, Hezbollah, IS voeren geen legitieme bevrijdingsstrijd om een nietig stukje grondgebied. Het gaat uitsluitend om vernietiging van de Joodse staat en uitroeiing van alle Joden. Wanneer westerse media een dergelijke politieke doelstelling ondersteunen, verloochenen zij hun eigen democratische beginselen.
MARC DE KLIJN,Israël
U kunt uw ingezonden brief van maximaal 400 woorden sturen naargroene@groene.nl
Jan Rothuizen