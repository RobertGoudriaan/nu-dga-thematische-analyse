Uitgebeend Kroniek van kunst&cultuur

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
27 juli 2023
POPMUZIEK PJHarvey
Kernvraag bij elk nieuwe album van PJHarvey: van wélke PJHarvey? Natuurlijk, haar stem is altijd, wat ze ook doet, uit duizenden herkenbaar, maar Harvey kent vele verschijningsvormen. Bovendien kan haar muziek losstaan van haar teksten (haar soundtrack bijBad Sistersvorig jaar was vrijwel volledig instrumentaal), en niet alleen haar teksten behoeven muziek: na haar bejubelde poëziedebuutThe Hollow of the Handverscheen vorig jaar de opvolgerOrlam.
Een nieuw studioalbum, dat was een tijd geleden: het laatste was het prachtigeThe Hope Six Demolition Project,net alsThe Hollow of the Handgeïnspireerd op haar reizen door Kosovo, Afghanistan en Washington D.C., dat kon rekenen op een van de meest onbedoeld hilarische recensies die een album ooit ontving: op Pitchfork kreeg ze het verwijt dat ze 'door te wijzen op de problemen in deze drie gemeenschappen, maar geen oplossingen aan te dragen, misschien net zo verantwoordelijk is voor het afvallen ervan als de wereldmachten die dat voor haar deden'.
Het antwoord op de kernvraag bijI Inside the Old Year Dyingluidt: álle Harveys. De laatste jaren groef Harvey in haar eigen archief: van acht van haar negen studioalbums bracht ze de demo-versies uit. Het komt misschien door die jaren van achteruitkijken dat in veel nummers opI Inside the Old Year Dyingoude fasen uit haar oeuvre doorklinken, maar wel steeds ándere. In productioneel opzicht neigt ze meer naarUh Huh Herdan naarLet England Shake:ze gaat niet voor vol en zwierig, maar meer voor rauwer en uitgebeend.
Wat alles verbindt zijn de teksten: daarvoor putte ze uit de poëzie vanOrlam,geschreven in het dialect van haar geboortegrond Dorset. Ze heeft de mystiek ervan verder uitgewerkt in de muziek, waardoor nummers alsPrayer at the Gateeen verontrustende onderlaag krijgen, toch al een gemoedstoestand waar Harvey in uitblinkt. De tweeA Child's Questionszijn een kruising tussen nummer en hoorspel, waarbij Ira, het negenjarige hoofdpersonage uitOrlam,opduikt, net als de soldatengeest Wyman-Elvis uit het boek. Dus zingt Harvey:'Love me tender, tender love'.De licht manische zenuwlach die het refrein vormt vanAutumn Term,een nummer tussen een droom en een nachtmerrie, lijkt te verwijzen naar de ervaring van een schooldag, versterkt door de vervormde geluiden van kinderen op de achtergrond. Harvey zingt:'I ascend, three steps to Hell/ The school bus heaves up the hill/ The sloey spears on Witches Mead/ Cussed, cussed, come lean on these'.Sloey? Dialect voorblackthorn,sleedoorn. En zo is het opI Inside the Old Year Dyingheerlijk dwalen door Harveys taal en universum, zonder de illusie dat je er volledig greep op krijgt. Noch de wens.
Leon Verdonschot
PJ Harvey -I Inside the Old Year Dying.Op 6 en 7 oktober speelt Harvey in Paradiso, Amsterdam
Steve Gullick | PJ Harvey