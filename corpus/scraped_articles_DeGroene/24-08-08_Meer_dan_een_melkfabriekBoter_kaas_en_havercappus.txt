Meer dan een melkfabriek Boter, kaas en havercappu's

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
8 augustus 2024
De koe is onze surrogaatmoeder. Haar melk is een cruciale bron van eiwitten, haar imposante gestalte hoort bij het landschap. De koe is ook een grootvervuiler. Haar stront verzuurt de bodem, haar darmgassen veranderen het klimaat. Zien we door de veestapel de dieren nog wel?
Op een rotonde ergensin Leeuwarden staat een standbeeld van onze moeo der. Dat is althans de officio euze naam van de in brons gegoten koe:Ús Mem.Ze is een slag groter dan een orio gineel van vlees en bloed, haar horens wijzen naar het zuiden en op haar uier zie je de aderen lopen. Het beeld van Gerhardus Jan Adema, uit 1954, is een eerbetoon aan de ideale Friese stamboekkoe en symboliseert de welvaart die de melkveehouderij bracht.
Ons land is gevormd door de koe. Het grasland met sloo tjes is de optimale biotoop voor deBos taurus. Eiwitrijk raaigras, dat zo goed groeit in de Nederlandse delta maar onverteerbaar is voor de mens, wordt via de koe een grondstof voor melk, boter en kaas. Het FriesoHollando se rund veroverde de wereld, voor 'onze' fokstieren werd grof geld betaald, dus vreemd is het niet dat mensen deso tijds dachten: geef dat beest een standbeeld!
Het valt te betwijfelen of de koe vandaag nog op een sokkel geplaatst zou worden. De zuivel van onze moeder gaat de hele wereld over, maar naast welvaart zorgden de koeien voor een hoopshit. In veel slootjes tussen de weio landen is het leven verdwenen. Voor insecten is op de groeo ne biljartlakens amper plek en de indrukwekkende groei van de melkproductie ging gepaard met een hogere uito stoot van stikstof en methaan. Nu we woningen tekortkoo men en meer ruimte willen geven aan de natuur, begint het te wringen dat we bijna een kwart van Nederland hebo ben gereserveerd voor koeien.
In allerlei opzichten is de koe lijdend voorwerp. Ze schikt zich naar onze wensen, wij mensen hebben haar gekneed tot het productiedier dat ze is. We bepalen wat ze het beste kan eten, met welk zaad ze geïnsemineerd moet worden en hoe haar dagelijkse routine eruitziet. We discussiëren over haar in talkshows en in het parlement. De een vindt dat zij een beter leven verdient, de ander dat ze onterecht gebrandmerkt wordt als milieuvandaal en allemaal proo beren we te bedenken wat we aanmoeten met haar mest en darmgassen. Als we over koeien praten, lijkt het zelo den over het dier zelf te gaan, maar over iets abstracts als 'de veestapel', wat ook wel weer verklaarbaar is, want hoe meer we de koe leren zien als een individu, hoe meer het schuurt hoe we met haar omgaan.
'Dit moet wel absurdistisch zijn.Dat kan toch niet anders?' Een giechel ontsnapt aan een vrouw in het publiek. We staan in een weiland bij Koudekerk aan den Rijn, op de eerste rang zitten ouders en kinderen op hooibalen. Ze hebben een notitieboekje op schoot liggen en houden een potlood in de aanslag terwijl ze geconcentreerd kijo ken naar de koeien aan de overkant van de sloot. Kort daarvoor hebben we 'loeiles' gekregen van componist Flavia Faas. Een ontspannen, lage loei betekent 'hallo'. Een schorre loei die omhooggaat in toon betekent 'ik heb honger'. En de laatste variant, met open mond en luid in het begin, is de loei van een koe die de kudde roept. Wat we verder moeten weten is dat koeien, voor mensenbeo grippen, nogal traag communiceren. Soms kan het tot wel twee minuten duren voordat er een antwoord komt. Na deze spoedcursus koeientaal mogen we zelf de wei in.
Faas neemt plaats achter een vleugel onder een tentdoek. Een klarinetspeler, contrabassist en trombonist, allemaal getooid met een strohoed, voegen zich bij haar. Hun muziek vermengt zich met de roep van overvliegende grutto's en scholeksters. De meeste koeien liggen in het gras, ogenschijnlijk onberoerd door de kalme melodie. We moeten op hun oren letten, had Faas gezegd, die verraden waar hun aandacht op gericht is. Wanneer de muzikanten het tempo opvoeren, komen een paar koeien in de benen. Een van hen draait haar kont naar ons toe en begint te poepen.
Er wordt wel vaker muziek gespeeld voor koeien, maar meestal gebeurt dat om de melkproductie op te krikken. Zo is het wetenschappelijk bewezen dat koeien lekkerder gaan op Lou Reed dan op Jamiroquai, wat me voor ze inneemt. Maar daar is het Faas niet om te doen. Zij wil weten wat de koeienleukvinden. Waar genieten ze van? Dat probeert ze te onderzoeken met haar voorstellingLoeien daarom is het belangrijk dat het publiek aantekeningen maakt. Ik kijk alvast naar de notities van het vorige optreden. Bij de zang spitsten de koeien hun oren. Bij de blazers loeide één koe mee. De trombone, het instrument dat waarschijnlijk het dichtst in de buurt komt van geloei, viel kennelijk het meest in de smaak.
Het blijkt moeilijk om algemene conclusies te trekken, vertelt Faas na afloop, je zou bijna denken dat al die verschillende koeien allemaal een eigen voorkeur hebben. Of nou ja, een ding viel haar wel op: van de gitaar zijn ze geen fan. Dat is ook de ervaring van een melkveehouder in het publiek, de stevige rock waar hij zelf van houdt, kan zijn vee niet bekoren. 'Maar als André Rieu op de radio komt, dan gaan alle koppen omhoog.'
Wat wil de koe? Een kleine twintig jaar geleden publiceerde Koos van Zomeren al een boek met die titel. Het was een bundeling van zijn natuurcolumns voor deNRCen tot een uitgewerkt antwoord komt hij niet, hoe aandachtig hij de dieren ook bekijkt en beschrijft. Misschien is alleen al het stellen van de vraag een daad van verzet tegen het instrumentele denken dat de moderne veehouderij beheerst. 'Wij zien de koe voornamelijk, zo niet uitsluitend, als een productiedier', zou hij later schrijven. 'Een koe produceert pakken al dan niet biologische melk voor de supermarkt. We kunnen ons nog voorstellen dat er mensen zijn die zeggen van koeien te houden, mensen die een koe willen aaien, maar een koe knuffelen, een koe vertroetelen? Nee. Daar hebben wij de hond voor.'
Haar muziekstuk is ook bedoeld om de koeien te bedanken voor al het harde werk dat ze leveren, vertelt Faas tussen de nummers door. Sinds mensenheugenis maakt de mens kunst van de koe. In de grotten van Lascaux schilderden jagers de zwartbruine oerstieren. Na de domesticatie, meer dan tienduizend jaar geleden, volgde het bekende tableau van vreedzaam vee in de wei. In allerlei culturen, van de oude Grieken tot de hedendaagse hindoestanen, worden runderen vereerd als goden. De stier symboliseert kracht en vruchtbaarheid, de koe dankt haar heilige status aan haar zorgzaamheid. Het zijn onze 'surrogaatmoeders', zegt Faas. 'Bedankt voor de yoghurt, warme choco en Parmezaanse kaas.'
En bedankt voor de mesthoop, stikstofcrisis en methaanuitstoot, denk ik er cynisch bij, al kan ik dat de koeien die voor me in de zon liggen te soezen natuurlijk moeilijk kwalijk nemen. 'Ik heb nog overwogen om een requiem voor een megastal te schrijven', vertelt Faas. Maar voor je het weet beland je in een discussie over de toekomst van de landbouw en betrekken de kampen hun loopgraven. Het is haar niet te doen om de boeren of klimaatactivisten, maar om de koeien. Ze wil dat mensen inlevingsvermogen tonen, zodat we de koeien niet alleen leren zien als leveranciers van zuivel, maar als dieren met een rijke binnenwereld.
Ik kijk naar de beesten in de wei. Het zijn Jersey-pinken met een egaal zwarte of bruine vacht. Van een reclamecampagne bij een koffiebar op het Mediapark, waar vooral de havercappu in trek is, leerde ik dat Jerseys extra romige melk geven. Maar daar gaat het nu dus niet om. Het gaat erom dat ik probeer me een voorstelling te maken van wat er in de koe omgaat. De meeste liggen met de rug naar ons toe, op hun bil staat een nummer geschreven, sommige draaien hun met gele labels doorpiercete oren naar ons toe. Ze lijken op hun gemak, zwiepen af en toe met hun staart om vliegen te verjagen. Het is een plattelandstafereeltje zoals je dat tegenkomt in een kinderboek, al weet ik ook wel dat dit niet representatief is voor het leven van de gemiddelde koe in Nederland.
De gemiddelde koein Nederland is een Holstein-Friesian, waarschijnlijk zo'n zwartwit gevlekte. Ze leeft met 113 anderen op een melkveehouderij, wordt zo'n zes jaar oud en voordat ze naar de slachtbank gaat heeft ze tijdens haar leven meer dan 37.000 liter melk geleverd. Tijdens het weideseizoen staat ze zo'n 8,5 uur per dag buiten, vooral tijdens kantooruren, als ze zich tegoed mag doen aan het verse Engelse raaigras. Daarbovenop krijgt ze elk jaar zo'n achttienhonderd kilo aan krachtvoer, dat onder meer bestaat uit mais en geïmporteerde soja. Het herkauwen van al dat voer duurt zo'n acht uur per dag, van de pens en netmaag via de boekmaag naar de lebmaag. De gemiddelde melkkoe produceert jaarlijks zo'n 28 kuub drijfmest en stoot zo'n 120 kilo methaan en 145 kilo stikstof uit.
De gemiddelde koe heeft de afgelopen decennia een transformatie doorgemaakt. Begin jaren tachtig leefde ze met 34 anderen op een boerderij. De Nederlandse weide stond toen nog vol met Fries-Hollandse koeien, ook die hebben een zwartbonte vacht, maar ze zijn kleiner, vleziger en geven minder melk dan de inmiddels dominante Holsteins uit Amerika. In 1910 gaf de gemiddelde koe zo'n 2500 liter melk per jaar, in 1980 was de melkgift verdubbeld en sindsdien steeg de productie verder tot 7400 liter aan het begin van deze eeuw. Ook toen al kampte Nederland met een mestoverschot, maar van een acute stikstof- of klimaatcrisis was nog geen sprake.
Wie de transformatie van de koe wil begrijpen, moet kijken naar de fokkerscultuur, zoals historicus Bert Theunissen doet in zijn boekDe koe: Het verhaal van het Nederlandse melkvee 1900-2000. Traditioneel hadden fokkers vooral oog voor 'het exterieur': een goede koe kon je herkennen aan de uiterlijke kenmerken. Op rundveekeuringen pronkten boeren met hun mooiste exemplaren, terwijl een jury de ingesmeerde uier en het beenwerk inspecteerde, wat zorgde voor discussies met wetenschappers die pleiten voor een rationelere benadering van het fokproces. Al dat gedoe over rechte ruggen of karakteristieke koppen is leuk en aardig, maar melkproductie zou de enige relevante graadmeter moeten zijn.
Kunstmatige inseminatie gaf de optimalisering van de veestapel een impuls. Al in 1935 werd in Nederland het eerste kalf geboren uit een kunstmatig geïnsemineerde koe, maar het zou tot de jaren zeventig duren, toen het rendementsdenken ook in de fokkerij de overhand kreeg, dat de techniek werd omarmd om productievere melkkoeien te creëren. 'Kunstmatige inseminatie maakte het mogelijk de beste stieren op grote schaal in te zetten', schrijft Theunissen. 'De stier of de koe hoefde niet meer te reizen, alleen het sperma nog maar, en dat kon zo nodig zelfs per post worden verstuurd.'
Tot op de dag van vandaag gaat het sleutelen aan de koe door, al draait het niet meer om de melkproductie alleen. Met slimme fokprogramma's hopen wetenschappers de koe van de toekomst minder milieubelastend te maken. Climate Smart Cattle Breeding heet het project van Wageningen University & Research. En in eenagribusiness industry updatevan de Boston Consultancy Group lees ik dat een Amerikaanse start-up bezig is om vaccins te ontwikkelen waardoor koeien minder vervuilende boeren en scheten zouden laten. Volgens het groene investeringsfonds van Bill Gates kan dit weleens 'een van de belangrijkste doorbraken' worden in de strijd tegen klimaatverandering.
Bij het koeienconcert van Flavia Faasmoet het publiek vlekjes inkleuren om aan te geven hoeveel ervaring we hebben met koeien. Nul ingekleurde vlekjes betekent dat je nog net een koe herkent in de wei, bij vijf vlekjes kun je direct aan de slag op een melkveehouderij. Ik aarzel. Veel affiniteit met koeien heb ik niet, mijn ervaring blijft beperkt tot educatieve uitjes of journalistieke reportages. Tot voor kort kon ik geen Blaarkop van een Lakenvelder onderscheiden. Om eerlijk te zijn heb ik nooit helemaal begrepen waarom dit logge beest in veel culturen heilig is verklaard. Ze zijn dienstbaar, leveren cruciale eiwitten, maar ze ontberen toch de elegantie van een paard of de pienterheid van een varken. Kijk in haar waterige ogen en je hebt niet direct het gevoel dat je tegenover het transcendente staat.
Ik geloof heus dat verschillende koeien verschillende karakters hebben, dat ze een eigen muzieksmaak hebben, maar het kost me moeite om koeien als individuen te zien. Misschien komt het doordat de koe zo nadrukkelijk een gedomesticeerd dier is. Ieder spoortje wildheid is er zorgvuldig uit gefokt. Voor mij verschijnen koeien meestal als kudde langs de snelweg. Een landschapselement waar je in de auto haast achteloos aan voorbij zoeft.
In een poging mijn stedelijke blik te kantelen, ga ik koeknuffelen op boerderij Wammes in Tricht. Inge ligt al in het stro, rustig te herkauwen. Eigenlijk mag het me niet verrassen, maar als ik de stal binnenstap schrik ik er toch van hoe massief ze is. 'Kan een beest een kasteel zijn, dan wel de koe', dichtte Hilbrand Rozema eens. 'Toe maar jongen', moedigt boerin Wilma me aan. 'Dit is een schatje.' Ik zoek een schoon plekje uit en langzaam, beducht om geen onverwachte bewegingen te maken, vlij ik mijn rug tegen Inge's flank aan. Haar warmte dringt direct door de stof van mijn overall. Inge kauwt onverstoorbaar verder en ik voel hoe haar magen het gras verwerken. Haar kop is van me afgewend, maar aan haar oren zie ik dat ze me in de gaten houdt.
Echt ontspannen zit ik niet. Dat de koe nauwelijks acht lijkt te slaan op mijn aanwezigheid, stelt me niet gerust. Ze hoeft maar op haar zij te rollen en ik word verpletterd. 'Doe je ogen eens dicht', zegt Wilma. Ik gehoorzaam en laat mijn achterhoofd op haar vacht rusten. In het dak van de schuur tjilpen de mussen, het koeienlichaam gloeit onder mijn schouders en door het spijsverteringsproces in haar binnenste lijkt het haast of ik in een massagestoel zit. Ik voel me loom worden. Dan zwiept Inge met haar kop en word ik herinnerd aan de kracht van dit ruim zevenhonderd kilo wegende dier. 'Ze heeft last van de vliegen', zegt Wilma. 'Of niet dan, lieffie. Ja, je bent zo'n lieverd!'
Bij veel andere melkveehouderijen was Inge waarschijnlijk al naar het slachthuis gegaan. Ze is elf, de melkproductie loopt terug en dan is het economisch niet meer rendabel om zo'n koe te blijven verzorgen. Maar op boerderij Wammes wordt Inge in de watten gelegd. Lang niet alle koeien hebben behoefte aan mensen die met hen willen knuffelen, maar Inge laat het zich welgevallen. Allerlei types hebben al tegen haar aangelegen, van advocaten tot militairen tot kinderen.
Het begon zo'n negen jaar geleden, vertelt Wilma aan de keukentafel, terwijl ze koffie serveert met speculaasjes uit een koekblik met koeienprint. Op een avond kreeg ze telefoon van een mevrouw die overspannen was. Of ze niet een keer naar de boerderij kon komen om te knuffelen met koeien, volgens haar dokter kon het helpen. 'Ik dacht: wat is dat nou weer voor malligheid, maar ik vond het prima', zegt Wilma. Haar man Gerrit is al veertig jaar melkveehouder. Met de boerenbrunches en kinderfeestjes die zijn vrouw organiseert bemoeit hij zich liever niet te veel. Knuffelen met koeien, daar is hij te nuchter voor. Maar ook Gerrit zag hoe de overspannen vrouw tot rust kwam nadat ze een poosje in de stal had gelegen met de koe. 'Kennelijk doet het wel wat.'
In De wand, een roman vanMarlen Haushofer, blijft een vrouw alleen achter in een jachthut tussen de Oostenrijkse bergen. Van de ene op de andere dag is er een onzichtbare muur neergedaald die haar afsluit van de rest van de wereld. Aan de andere kant van deze wand lijken alle dieren en mensen versteend, de vrouw heeft geen reden om aan te nemen dat er overlevenden zijn en schikt zich naar haar lot. Haar enige gezelschap bestaat uit een hond, een kat en een koe. De hond is haar trouwe kompaan, het dier voelt haar gemoed aan en vergezelt haar op ieder uitstapje. Voor de poes heeft ze bewondering, die trekt haar eigen plan en haalt een kopje wanneer zij daar zin in heeft. Bij Bella de koe is het anders. 'Functioneel' is niet het goede woord, daarvoor is hun relatie te intiem. Maar er bestaat een wezenlijk verschil tussen huisdieren en gedomesticeerd vee. De huisdieren worden verzorgd, bij de koe is de verzorging wederzijds. Zonder Bella slinken de overlevingskansen van de eenzame vrouw in de bergen. 'Ze had er geen idee van hoe kostbaar en onvervangbaar ze was. Daar stond ze dan, bruinachtig glanzend, onze grote zachte voedende moeder.'
Het is verleidelijk te denken dat de koe vroeger gelukkiger was, toen de melkveehouder haar nog bij naam kende en met een houten krukje naast haar in het weiland kwam zitten om haar ambachtelijk te melken. Maar is dat geen valse romantiek? Op een ochtend in mei ben ik met een cameraploeg te gast bij een melkveehouder in het Groningse Zuidbroek. Voor het tv-programmaWat houdt ons tegen?Van omroep Human maken we een aflevering over de klimaatimpact van kaas. Trots leidt Wim Bos ons rond over zijn hypermoderne boerderij. Onder de met zonnepanelen bedekte staldaken staan zo'n 250 melkkoeien en allemaal hebben ze een zender om hun nek hangen. Op zijn telefoon kan Bos precies de voeropname, herkauwactiviteit en melkproductie van iedere koe zien.
De melkrobot, een glimmende machine die 24 uur per dag in bedrijf is, houdt de productie nauwgezet bij. Voordat de tepelvoeringen zich vastzuigen aan de spenen, wordt de uier eerst gereinigd en ontsmet. Per speen monitort het apparaat vervolgens de kwaliteit van de melk. Als een koe een ontsteking heeft merkt de machine dat op en wordt de melk apart gehouden. Zo'n melkrobot lijkt misschien wat onpersoonlijk, geknuffeld wordt hier niet, maar voor de koe is het prettiger, zegt Bos. 'Kijk maar hoe rustig ze erbij staat.' Juist doordat hij zoveel geautomatiseerd heeft kan hij beter voor zijn dieren zorgen. Dat zijn koeien nooit de wei in gaan vindt hij niet zielig. 'De koe weet niet beter. We zorgen voor goede ligbedden, goede ventilatie, voldoende beschikbaarheid van voer, water en medische verzorging.' Tsja, wat wil een koe nog meer?
Bos vertelt openhartig over zijn vak, hij heeft niets te verbergen. Ik was blij verrast dat we welkom waren, met camera's en al, zeker omdat hij weet dat we een tv-programma maken over duurzaamheid en de melkveehouderij wat dat betreft niet in een al te gunstig daglicht staat. Wie begaan is met het klimaat kan zijn brood nog beter beleggen met ham of kipfilet dan met kaas. Wanneer ik dat onderwerp aansnijd, beginnen we langs elkaar heen te praten. Het steekt hem dat de koe wordt weggezet als klimaatvervuiler, terwijl ze van onschatbare waarde is voor de kringloop. Hij vindt het een beetje gedram, al dat groene gedoe. 'Als we een normale boterham met kaas eten en 's avonds gewoon een stukje vlees bij onze aardappelen, dan is er helemaal niets aan de hand.'
De 'drammers' zien het zo: in de toekomst zullen mensen terugkijken op de intensieve veehouderij en zich hoofdschuddend afvragen hoe we dit soort barbaarse praktijken ooit konden goedpraten. 'De industriële veehouderij is misschien wel de grootste misdaad uit de menselijke geschiedenis', schreef de historicus en opinieleider Yuval Noah Harari een paar jaar terug inThe Guardian. Rutger Bregman las zijn column en werd op slag vegetariër. Met zijn school voor morele ambitie wil hij nu de vlees- en zuivelindustrie aanpakken. Overschakelen op een plantaardig dieet is namelijk een van de beste keuzes die een mens kan maken voor het klimaat. En dat niet alleen, als we de koe leren zien als een intelligent dier, met gevoelens en een eigen karakter, dan valt het onmogelijk te rechtvaardigen hoe we haar behandelen.
Wat wil de koe? Meer ruimte? Haar kalfje aan haar zijde? Gemolken worden door een mens of door een machine? Niet iedere boer heeft natuurlijk een megastal. Er zijn zat kleinschalige, biologische melkveehouders met meer oog voor hun vee. Zijn zij ook medeplichtig aan deze misdaad? Voor het welzijn van de koe is biologisch misschien toe te juichen, maar de rest van de biodiversiteit is er allerminst mee geholpen, betoogt de Britse zoöloog en journalist George Monbiot in zijn documentaireApocalypse Cow.Het probleem is landgebruik. Biologische boeren hebben nóg meer grond nodig om dezelfde hoeveelheid melk te produceren en nu al wordt meer dan driekwart van de wereldwijde landbouwgrond gebruikt voor veehouderij.
In de documentaire gaat hij op bezoek bij een melkveehouder in Wales. De boerderij is al drie generaties in haar familie. Wat voel je, als je naar deze koeien kijkt? vraagt hij haar. Ze doen me denken aan mijn vader en grootvader, antwoordt de boerin. 'Ze zijn gewoon fantastisch. Het maakt me enorm trots. Soms vergeet ik dat ik voedsel produceer.' Monbiot wacht geen wedervraag af om te vertellen wat hij ziet: 'Ik zie ze als grote CO2-uitstotende machines die een boel land innemen dat we anders hadden kunnen gebruiken voor het herstel van de wildernis en om broeikasgassen op te nemen.'
Gelukkig zijn veedieren hard op weg om overbodig te worden, gelooft Monbiot. In de toekomst barbecueën we met kweekvlees en beleggen we ons brood met kaas waar geen koe aan te pas is gekomen. De graslanden kunnen dan worden teruggegeven aan de natuur. De technologie is er al en we moeten dit rationeel benaderen, vindt hij, de nostalgie naar een plattelandsidylle die nooit heeft bestaan zit alleen maar in de weg.
Misschien ben ik al geïndoctrineerd door de zuivellobby, maar het idee van een Nederland zonder koeien in de wei komt me bevreemdend voor.
In Koe, een roman van Beat Sterchi,komt de Spaanse Ambrosio werken op een boerderij in een Zwitsers dorpje. Het is halverwege de twintigste eeuw, de melkrobot is in opmars, maar boer Knuchel  wil er niets van weten. Hij is een man van de oude stempel, liever dan een machine haalt hij een gastarbeider naar zijn boerderij om te helpen. Er is een koe in het bijzonder, Blösch, 'een rug als een dakbalk, een uier als een bodemloos vat', die indruk maakt. Na zeven jaar verruilt Ambrosio de boerderij voor het slachthuis in de dichtstbijzijnde stad. Aan de lopende band worden daar de koeien aangevoerd, met een pin door hun kop geschoten, de keel doorgesneden, het karkas in stukken gehakt, de ingewanden gekookt.
Op een dag wordt een oude koe binnengebracht, haar huid is gehavend, haar gewrichten zijn zo hard dat de slachters hun bijlen erop stuk slaan en wanneer Ambrosio haar herkent - Blösch! - breekt er iets in hem. Dat de ooit zo imposante koe eindigt in een abattoir kan hem niet verbazen. Dat is het lot van iedere koe. 'Maar caramba! Dat uitgemergelde lijf, dat zo ten hemel schreiend jammerlijk uit een veewagen het platform op gesleurd was, dat zo klaaglijk in de ochtendnevel had staan loeien, dat lijf was ook Ambrosio's lijf. (...) Ja, hij had gelachen om de passiviteit en de bescheidenheid van Knuchels koeien, maar wat daar op het platform eens te meer aan de dag was gelegd aan onvoorwaardelijke gehoorzaamheid, aan onderworpenheid en zinloos geloei, dat had hij ondertussen tot zijn eigen afkeer bij zichzelf ontdekt.'
Sinds ze met Gerrit op boerderij Wammes woont krijgt Wilma geen rundvlees meer door haar keel, vertelt ze aan de keukentafel. Nog steeds staat ze wel eens te janken als een dier moet worden afgevoerd naar het abattoir. 'Dan heb ik echt een kwaaie dag.' Voor haar zijn de koeien geen producten, maar dieren, ze kent ze bij naam. Haar man staat er iets anders in. Natuurlijk laat het hem niet koud wanneer een koe met een gebroken poot ter plekke moet worden afgemaakt. Gerrit is geen kille manager, hij wil goed voor zijn dieren zorgen, maar als hij aan het eind van het jaar de balans opmaakt, moeten er wel zwarte cijfers geschreven worden en dan is het verstandig om enige emotionele afstand te bewaken. Hij kan het zich niet veroorloven om een koe met opgedroogde uiers te onderhouden enkel omdat hij aan haar gehecht is. Knuffelkoe Inge is een uitzondering. Producten zijn koeien misschien niet, maar huisdieren evenmin.
Was de koe een huisdier, dan konden we het waarschijnlijk niet over ons hart verkrijgen om het kalfje vlak na de geboorte bij haar weg te halen. Dat blijft een gevoelig onderwerp, merkt Wilma tijdens haar rondleidingen. 'Ik krijg regelmatig opmerkingen van moeders die dat hartverscheurend vinden. En dan zeg ik: "Ho! Ik ben ook moeder, hè." Ik snap wel dat het raar voelt. Maar je moet koeien niet met mensen vergelijken. Als je dat kalf eerst een tijdje bij haar moeder laat, dan bouwen ze een band op en wordt het daarna alleen maar pijnlijker om ze te scheiden. Dan staan ze de hele tijd naar elkaar te loeien. Da's pas zielig!'
Het blijft een ingewikkelde evenwichtsoefening: we moeten koeien leren zien als dieren met een rijk gevoelsleven, die van muziek houden en soms behoefte hebben aan een knuffel, maar we mogen ze ook weer niet te veel antropomorfiseren. Het scheiden van moeder en kalf voelt tegennatuurlijk, maar je kunt je afvragen wat nog natuurlijk is bij een dier dat duizenden jaren geleden werd gedomesticeerd en sindsdien is doorgefokt tot een melkfabriek op poten. Ooit gaf een koe alleen melk als ze haar kalfje kon zien, schrijft Koos van Zomeren. 'Pas in de Middeleeuwen is de exploitatie van koeien zo ver gevorderd dat ze buiten aanwezigheid van een kalf gemolken kunnen worden. Dat noemen we vrij melken. Daaruit kun je opmaken wat wij onder vrijheid verstaan.'
Het koeknuffelen en de brunches op boerderij Wammes zijn deels ook een charmeoffensief, of in ieder geval een poging om meer begrip te kweken. 'We krijgen hier weleens fanatieke veganisten en na afloop zeggen die dan dat ze nu anders naar zaken kijken', zegt Gerrit. Is zijn eigen blik ook veranderd door zulke gesprekken? Hij denkt even na. 'Nee, niet echt.' Over een paar maanden bereikt Gerrit de pensioengerechtigde leeftijd. Een opvolger heeft hij niet. Hij is begonnen met afbouwen, op zijn boerderij krimpt de veestapel al. Voor Wilma betekent het dat ze nog meer aandacht heeft voor de koeien die overblijven. Terwijl haar man op de trekker klimt om het gras te bemesten, maken wij nog een rondje over de boerderij. 'Dit is Laura, dit is Maria, kijk ze hoort dat ik haar roep.' Als we de stal uitlopen hoor ik een van de koeien loeien. Ontspannen, een lage toon. Ze zegt gedag, denk ik.
...