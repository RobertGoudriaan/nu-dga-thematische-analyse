Uit de verre toekomst

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
25 augustus 2022
POPMUZIEK Rosalía
'Rosalía trekt eigenhandig Spaanse popmuziek de 21ste eeuw in', kopteEl Paísdeze maand in een uitgebreid overzichtsartikel. Welja,Eres túvan Mocedades, de Spaanse Songfestival-inzending van 1973, zal nog wel een belletje doen rinkelen, maar muziek uit de vroege jaren 00 van acts als La Casa Azul of Mala Rodríguez hebben nauwelijks de grenzen van de Schengenzone gepasseerd, laat staan de tand des tijds doorstaan.
Mondiale popsensatie annex flamenco-innovator Rosalía maakt popmuziek die uit de verre toekomst lijkt te komen.El mal quererwas een baanbrekende tour de force waarvan de rijkdom schuilde in de stiltes die ze tussen defuertes(felle handklappen) en desordas(doffe handklappen) liet vallen. Op haar laatste worpMotomamihebben de vervormde aria's en spaarzame elektronica aan ruimte ingeboet voor een dynamische collage van geluiden uit de Spaanstalige Cariben. Het is een huzarenstukje van reggaeton, dembow, bachata, bolero, hyperpop, jazz en flamenco.
Rosalía is klassiek geschoold in de flamenco. Ze leerde dat muziek niet per se zuiver hoeft te klinken - althans, dat is niet het belangrijkste. Ook popmuziek mag pijn doen. Schuren. Bloeden. In Andalusië krabden ze zich in eerste instantie toch even achter de oren of een jonge vrouw uit Catalonië wel flamenco mocht zingen. Gelukkig is Rosalía allerminst geïnteresseerd in het verdoezelen van haar inspiratiebronnen. À la Beyoncé krijgt iedere willekeurige passant die per ongeluk een boer laat in haar studio een eervolle vermelding.
In de credits van deMotomami-tour die in december in Amsterdam te zien is, staat alvast één naam die tot de verbeelding spreekt: Charm La'Donna - choreograaf van onder meer Dua Lipa en Madonna, en meesterbrein achter de baanbrekende show van Kendrick Lamar tijdens de Grammy's van 2018. Nog altijd krijg ik kippenvel als ik dat optreden terugkijk. Van Rosalía verwacht ik niets minder.
Oscar Bouwhuis
Rosalía in AFAS Live in Amsterdam, 10 december,https://afaslive.nl
Mojo | Rosalía