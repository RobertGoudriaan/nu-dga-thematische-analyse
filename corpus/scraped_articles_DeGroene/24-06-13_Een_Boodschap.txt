Een Boodschap

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
13 juni 2024
TELEVISIE Generatie Pa
Een Rotterdamse idylle. Prachtweer, een barbecue aan het water in een park. Vriendengroep met veel gelach en liefdevol jennen. Meezingen met raps. 'Hé boys', roept een man naar de kinderen. 'Er zijn meisjes bij', zegt een ander corrigerend. Maar wat opvalt: de volwassenen zijn uitsluitend mannen. Zo'n gezelschap zie je niet vaak. Hun gesprek gaat ook grotendeels over vaderschap. Dat is, niet kritisch bedoeld, georganiseerd, want de hele documentaireGeneratie Pagaat erover. Vaderloos of vaderarm opgroeien komt bar veel voor. Dat geldt binnen alle kleurschakeringen, maar de Afro-Caribische kring lijkt eruit te springen. Onze hoofdpersonen, zwarte vaders,
dertigers, zijn zelf overwegend of uitsluitend door hun moeders opgevoed. Waarvoor ze hen eren, maar ze willen het gemis uit hun jeugd niet doorgeven aan eigen kinderen. Dat lukt de een beter dan de ander, maar de intentie is overduidelijk en nadrukkelijk. Wat meningsverschillen over gemaakte en te maken keuzes niet uitsluit. Zoals te horen is in dat park, de barbershop, op de kermis, en front camera in monologen.
Hun openhartigheid over die schaduwkant van hun jeugd lijkt niet gebruikelijk. Over'black proud'wordt niet gepraat, maar dat ze trots zwart en zelfbewust zijn is overduidelijk. Je merkt het alleen al aan hun cultuur (hiphop, blues, spoken word) die ze, zo wordt langzaam duidelijk, niet alleen consumeren maar ook beroepsmatig creëren. Althans, de drie uitgesproken hoofdpersonen, Jay Janga, Mich Simon, Ruwhel Emers. En het moet niet lekker zijn om met een grotendeels witte buitenwereld de pijn te delen. Toch is dat precies wat ze doen, vanuit de gedachte dat het niet alleen om hun eigen gedrag, keuzes en kinderen gaat, maar om die van veel meer jonge mannen in eigen kring.
Ze brengen een Boodschap, waarbij Jay verreweg de strengste prediker is. Groot in letterlijk en figuurlijk gewicht. Ze worden weleens gek van hem, om zijn dominantie, stelligheid, radicaliteit: het leven, eros, de liefde zijn immers te weerbarstig om in een mal te vangen, aan strikte regels te onderwerpen, vinden ze. Maar, geven ze toe, Jay zelf maakt zijn evangelie van verantwoord vaderschap wel wáár: keihard buffelen voor zijn gezin (tot een hartinfarct toe); zo veel mogelijk doen met en zorgen voor zijn kinderen; en achttien jaar met zijn lief. 'Ja, maar jullie hebben ook zo'n goede relatie', zeggen ze bewonderend en excuserend. Jay is zelfs van plan zich 'te laten snijden'. 'Moeten jullie ook doen', zeker nu hun kinderen al verschillende moeders hebben.
Ze vertellen over de eigen vaders. Nooit meer gezien na de scheiding. Of incidenteel. Over armoe, eenverdienende moeders waardoor ze piepjong (te) grote verantwoordelijkheid kregen. Vader belooft zoontje hem woensdagmiddag te komen halen. Dolblij gaat het kind alvast op de trap zitten. Vader is nooit gekomen. En dan vertelt Jay dat hij nog altijd op vaders goedkeuring hoopt. Ja, zo werkt dat soort tragiek. Regisseur Bibi Fadlalla maakt er oogstrelende film van.
Walter van der Kooi
Bibi Fadlalla,Generatie Pa,NTR 3Doc, woensdag 19 juni, NPO 3, 21.12 uur