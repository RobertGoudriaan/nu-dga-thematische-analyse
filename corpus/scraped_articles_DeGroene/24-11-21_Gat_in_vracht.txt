Gat in vracht

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
21 november 2024
Het stuk van Bram Kalkman inDe Groenevan 17 oktober doet mij herinneren aan mijn eigen verleden als ﬁetskoerier. Een leuk leven als onderdeel van een ambachtelijke subcultuur, maar wel eentje waar je onderbetaald een kapotte knie van krijgt omdat mensen zo nodig dozen havermelk duurzaam aan huis bezorgd willen hebben.
Kalkmans apologie van het ﬁetskoerieren is dus veel te rooskleurig. Het bestaat niet alleen uit het verblijden van consumenten en het bezorgen van medicijnen. Helaas faciliteren ﬁetskoeriers ook greenwashing van het grootbedrijf en bovendien belastingontwijking door snel stukken van de advocaten van hetzelfde grootbedrijf naar de rechtbank te ﬁetsen - de geëlektriﬁceerde maaltijdbezorger, voor wie ﬁetsen 'geen speciale waarde' zou hebben, hoeft zich hier minder druk om te maken. De ﬁetskoerier is dus gewoon een loopjongen met een vracht aan bullshit en ontkomt net zomin aan het predicaat bullshitjob als zijn klandizie.
Verder bereikt de zoektocht van Kalkman naar bevestiging van zijn universitaire omgeving dat het oké is om een gat in zijn cv te ﬁetsen een pathetisch hoogtepunt wanneer hij laat doorschemeren dat hij zich geen hypotheek kan veroorloven. Als dit gevoel van zelfmedelijden nog een winter door blijft sudderen, wordt het de hoogste tijd om iets te gaan bijdragen aan de maatschappij met al haar tekorten in essentiële beroepen. Misschien is een baan als leraar iets voor Kalkman?
THOMAS BATELAAN
U kunt uw ingezonden brief van maximaal 400 woorden sturen naargroene@groene.nl