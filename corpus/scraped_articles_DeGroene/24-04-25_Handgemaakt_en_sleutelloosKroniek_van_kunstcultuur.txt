Handgemaakt en sleutelloos Kroniek van kunst&cultuur

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
25 april 2024
JAZZ Shabaka
'Oogsttijd', schrijft de Britse jazzmuzikant Shabaka Hutchings eind vorig jaar op zijn Instagram. Hij is ver van huis, in Fukuoka, in het zuiden van Japan, en bezig om bamboe te hakken. Heel secuur graaft hij een kuiltje in de grond om de stam er al draaiend uit te trekken. De bamboe wil zijn thuis niet verlaten en maakt, wanneer de wortels loskomen, een keelachtige krak, het laatste gehuil van de plant. Wat de bamboe dan nog niet weet, is dat hem letterlijk nieuw leven wordt ingeblazen, in de vorm van een shakuhachi-fluit.
Hutchings (40) is componist en bandleider en misschien wel de bekendste Britse saxofonist van dit moment. Met zijn ronde brilletje en professor-achtige uitstraling tourde hij jarenlang in verschillende formaties de wereld rond. Hij vertolkte Coltrane's suiteA Love Supremeen waagde zich in een afgeladen Hollywood Bowl aanPromisesvan de recent overleden jazztitaan Pharoah Sanders. Soms coverde hij werk met meerswaggerdan het origineel. Maar de sax stopt hij nu diep weg in de koffer onder zijn bed om zich toe te leggen op iets nieuws: fluiten.
Perceive its Beauty, Acknowledge its Graceis in die zin een debuutalbum van een professioneel-beginner. Maar, opgenomen als een jam zonder koptelefoons in de historische Van Gelder Studio met a-artiesten als Floating Points en Esperanza Spalding, voelt het ook meteen als een sleutelmoment in de fluitjazz. Het is diepgaand, ontroerend, stuwend. Ingehouden, intelligent, sferisch.
Het duurt minstens acht jaar om een fluit helemaal te beheersen, zei Hutchings tegenThe New York Times. Wie Hutchings volgt op zijn reizen ziet hem spelen in uitgeholde bomen, op crosstrainers of in metrotunnels. Hij struikelt, ademt en leert om te gaan met een uniek instrument zonder mechanische standaardisatie. Omdat alle fluiten handgemaakt en sleutelloos zijn, worstelt Hutchings, in een poging de resonantie van elk materiaal te verkennen. De bamboe-shakuhachi, bijvoorbeeld, vergt complete ontspanning om het te laten spreken. In tegenstelling tot de sax, waar harder blazen - en dus gespannen zijn - juist beloond wordt met meer geluid.Het gapende gat tussen Hutchings' voortanden zie je nauwelijks, omdat zijn mond altijd een fluit vastgeklemd zit, in alle soorten en maten: dwars, recht, dik, krom, dun, dubbel, verrekijker, schildpad. Van klei, hout, plastic, koper, of pvc.
Al die verschillende geluiden hoor je opPerceive its Beauty, aangevuld met vocalen van Lianne La Havas, en een bijrol voor André 3000; de helft van het gepensioneerde hiphopduo Outkast, die al jaren niet meer rapt en die zich ook toelegde op het fluiten. De twee komen uit andere sterrenstelsels: Shabaka begon als negenjarige op de klarinet en doorliep de chique Londense conservatoria, André was een van de uithangborden van Amerika'sdirty southrap. Toch voelt het totaal logisch dat deze twee heren nu met stukken hout in hun rugtas de wereld over reizen.
Daan Stoop
Shabaka -
Perceive its Beauty, Acknowledge its Grace.
Shabaka speelt op 3 mei in het Bimhuis in Amsterdam,https://bimhuis.nl
atibaphoto| Shabaka Hutchings