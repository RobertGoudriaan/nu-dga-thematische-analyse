Schijn tegen In Den Haag

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
20 oktober 2022
Tientallen statushouders die hun baan opzeggen in een gemeente. Verdient dat de volle aandacht van de nationale media en politiek, een nationale rel?
In het recent verschenen boekGeneratie 9/11reflecteert journalist en historicus Lotfi El Hamidi op de jaren nul. Het decennium van de aanslagen van 11 september - en dan vooral van ná die aanslagen. 'De hysterie rond een veranderende samenleving werd nauwelijks geremd, integendeel, ze werd eerder gevoed', schrijft El Hamidi. 'Incidenten met jongens met een migratieachtergrond werden in de media uitvergroot, politici hadden eindeloos begrip voor de onderbuikgevoelens van burgers.' In het programmaBuitenhof,waar El Hamidi te gast was, stelde de presentator de vraag of Nederland sinds die tijd veranderd is, een stap voorwaarts heeft gezet. El Hamidi antwoordde dat hij een optimist is - en wel moet zijn, omdat hij kinderen heeft - maar dat hij tegelijkertijd ziet dat een deel van Nederland nog gevoelig is voor de antimigrantendiscoursen en -reflexen uit die tijd.
Afgelopen week illustreerde zijn gelijk.Het Financieele Dagbladberichtte dat in Utrecht 'tientallen statushouders' (erkende vluchtelingen) ontslag hadden genomen nadat ze een huurwoning toegewezen hadden gekregen. De timing van het artikel was leep, want afgelopen augustus reserveerde de gemeente Utrecht vier weken lang alle vrijkomende sociale huurwoningen voor statushouders. Geen goede daad blijft onbestraft met die lui, dat was de suggestie. (Dat Utrecht met die veelbesproken maatregel een achterstand rechttrok - het lukte de stad vorig jaar niet het wettelijk verplichte aantal statushouders te huisvesten - bleef in het artikel onbenoemd.)
De politiek dook erop. De Utrechtse VVD-politica Tess Meerding schreef dat het 'een middelvinger naar de belastingbetalende Utrechter' was. Minister Karien van Gennip (CDA, Sociale Zaken en Werkgelegenheid) gaf gemeenten de tip dit soort statushouders te korten op hun bijstandsuitkering. En VVD-Kamerlid Thierry Aartsen nam direct een Twitter-filmpje op waarin ook hij pleit voor sancties voor statushouders die hun baan opzeggen zodra ze een woning krijgen. Toen de verantwoordelijke Utrechtse wethouder de zaak verder uitzocht, bleek van heel het verhaal weinig waar. Het ging niet om tientallen statushouders, maar om drie die in de zomer een bijbaan hadden gehad bij een fastfoodketen. Ook was er geen link met beleid rond sociale huurwoningen. Een gênante vertoning, die inderdaad ouderwets aanvoelde, alsof we collectief twintig jaar terug in de tijd waren getuimeld. Tendentieuze journalistiek; politici van middenpartijen die ongegeneerd inzetten op het beeld van de migrant als berekenende profiteur.
Maar het gaat verder dan dat. Ook het triomfantelijke 'het waren er maar drie!' raakt niet de kern. Stel dat het wél waar was geweest. Tientallen statushouders die hun baan opzeggen in een gemeente. Verdient dat de volle aandacht van de nationale media en politiek, een nationale rel? En als dat al zo zou zijn, dan nog was de grondtoon van de berichtgeving en het gebrek aan onderzoek door politici voordat ze gingen spuien bedroevend. Zo is het een bekend beleidsprobleem dat de participatiewet en inburgeringswet schuren. De verplichting om binnen drie jaar in te burgeren, waardoor statushouders meerdere dagen per week onderwijs volgen, bemoeilijkt het vinden van een vaste baan. Nu bleek dat dit verhaal vooral een hoax was, maar zorgvuldig onderzoek had ook kunnen aantonen dat zoiets speelde.
Het is wellicht naïef te hopen dat de hetze iets te maken had met oprechte betrokkenheid bij het onderwerp: baankansen van nieuwkomers. Saillant genoeg stemde in dezelfde week als deze Utrecht-rel een meerderheid van het parlement, inclusief de VVD en het CDA, tegen een motie om niet-Oekraïense vluchtelingen eerder toegang te geven tot de arbeidsmarkt. En op het moment van schrijven is nog geen rectificatie te zien bij het online artikel vanHet Financieele Dagbladen heeft Aartsen het filmpje nog niet verwijderd van zijn Twitter-account. De beroepsethiek is ver te zoeken.
In haar boekThe Citizen and the Alienonderzoekt Linda Bosniak de positie van de legale migrant (zoals statushouders). Personen die verblijfsrechten hebben, maar (nog) geen burgerschap. Ze laat zien dat zij in een kwetsbare positie zitten, die een uitdaging vormt voor de democratische rechtsstaat. Legale migranten zijn onderworpen aan allerlei wetgeving en het politieke debat gaat vaakoverhen, terwijl ze zelf gelijke politieke rechten ontberen en geen democratische representatie hebben.Everything about them, without themdus - een realiteit die op gespannen voet staat met democratische beginselen. Daarnaast hebben legale migranten vaak geen sterke politieke, professionele en sociale netwerken en kampen zij met taalachterstanden, wat het nog lastiger maakt op te komen tegen onterechte beschuldigingen en onredelijk beleid. Een houding van zorgvuldigheid en onderzoek is altijd vereist van de journalistiek en politiek, maar ten opzichte van deze groep, gezien hun broze juridische en politieke positie, des te meer.
Maar dit soort journalistiek en politiek treft niet uitsluitend legale migranten, het heeft een brede weerslag op de samenleving. Afgelopen week bleek uit onderzoek van het Sociaal en Cultureel Planbureau dat de helft van de migranten die Nederlander is geworden en het nageslacht discriminatie ervaart op basis van hun afkomst. De kern? Altijd de schijn tegen en nooit het voordeel van de twijfel krijgen.
Politici die ongegeneerd inzetten op het beeld van de migrant als profiteur...
...