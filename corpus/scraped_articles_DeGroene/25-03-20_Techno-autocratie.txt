Techno-autocratie

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
20 maart 2025
Ik wil graag inhaken op het artikel van Rutger van der Hoeven en Eva HofmanWorden de VS een techno-autocratie? (De Groene,6 maart). De auteurs grijpen terug naar 1994 toen de eerste tech-ondernemers in Californië fortuinen begonnen te verdienen. Allemaal mannen. Toen ik dat las, dacht ik meteen aan een belangrijke vrouw: Marleen Stikker, die in 1993, een jaar eerder dus, De Digitale Stad oprichtte, de eerste Nederlandse virtuele gemeenschap. Zij is er niet op uit om voor zichzelf miljoenen te vergaren.
Haar visie is een internet dat goed is voor iedereen. En daar werkt ze voor, via het door haar opgerichte onderzoeksinstituut en debatcentrum Waag Futurelab. Met het boekHet internet is stuk: Maar we kunnen het repareren.Ik zie dat dit boek nu gratis te downloaden is via de site van De Waag.
En nu doet ze mee aan de actie 'Make Socials Social Again', waar Eva Hofman en Joris Veerbeek inDe Groenevan 6 februari in het artikelX en Meta dumpen de waarheidover schreven. Ik ben geïnspireerd door deze actie. Als consumenten hoeven we niet bij de besmette media van de grote tech-bedrijven te blijven. Er zijn verantwoorde alternatieven, apps zonder winstoogmerk, die je niet bespioneren.
Ik ben geïnspireerd omdat dit iets is wat we als gewone consument kunnen doen. Ik stel mijn WhatsApp-contacten voor om voortaan via Signal te communiceren. Ik ben al een heel eind, maar het vraagt wel geduld en doorzettingsvermogen. De besmette media zijn zo'n huiselijk deel van ons leven geworden. Toch merk ik dat de meeste mensen open staan voor mijn vraag.
HENNIE DE POUS DE JONGE
U kunt uw ingezonden brief van maximaal 400 woorden sturen naargroene@groene.nl