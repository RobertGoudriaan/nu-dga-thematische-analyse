Voorgrond en achtergrond

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
16 februari 2023
Een paar weken geleden zei een student op een vraag naar hoopvolle ontwikkelingen in deze tijd: 'Dat het tijdperk van het patriarchaat deﬁnitief ten einde loopt.' Toen ik inDe Groenevan 26 januari de recensie las van het boekAlma's dochters: Vijf levens in de schaduwdacht ik aan deze uitspraak. Ik vroeg mij af: gaat het er bij de omschakeling van patriarchaat naar een vrouwelijker tijdperk niet juist om dat we wat minder aandacht aan de voorgrond schenken, en wat meer aan de achtergrond? Niet om van de achtergrond alsnog de voorgrond te maken (meer maatschappelijke erkenning van vrouwen) maar om de voorgrond trivialer te maken; erkenning, roem en geld als schaduwen van waar het werkelijk om gaat.
Toen mijn ouders trouwden, zei mijn grootmoeder tegen mijn vader: de emancipatie van de vrouw is eigenlijk de emancipatie van de man. Mijn vader heeft die uitspraak in onze opvoeding vaak herhaald. Maatschappelijk hebben mannen vaak meer macht, maar de innerlijke vrijheid ligt van oudsher bij de vrouw.
In de geschiedenis van mijn familie vangen de vrouwen de aandacht. Hun mannen hadden volop maatschappelijke erkenning: mijn overgrootvader als natuurkundige en als directeur van de Internationale School voor Wijsbegeerte, mijn grootvader als directeur van de Gispenmeubelenfabriek. Beiden staan zij in onze herinneringen echter in de schaduw van mijn formidabele overgrootmoeder en grootmoeder.
Er bestaat een anekdote waarin mijn grootmoeder mijn grootvader wijst op de beperktheid van 'aanzien'. Mijn grootvader had voor de fabriek een overleg met een minister. Hij kwam thuis en deed daar groot over. Mijn grootmoeder keek hem rustig aan en zei: 'Wim, in het licht van de eeuwigheid is jouw overleg met de minister net zo belangrijk als een padvindersvergadering.'
Het zou mij een lief ding zijn als we in deze jongste feministische golf wat minder aandacht aan de voorgrond zouden schenken, en wat meer aan de achtergrond. Ongelijkheid in macht en geld is de erfenis van het patriarchaat. Roem en erkenning horen daarbij. Terwijl de bomen op de achtergrond, de liefde en veel mensen waar niemand naar kijkt in werkelijkheid formidabel zijn. Ongelooﬂijker dan de meesteminutes of fame.
De verschuiving van de aandacht van het schaduwenspel op de voorgrond naar de liefde en de levenskracht aan de binnenkant van de dingen, dat is mijn associatie met het einde van het patriarchaat.
SAAR FRIELING
Jan Rothuizen