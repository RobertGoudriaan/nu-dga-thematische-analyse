De man van de politionele acties Idfa In-Soo Radstake

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
2 november 2023
Dat het eerste slachtoffer van oorlog de waarheid is, mag bekend zijn. Maar het is smerig om dat in actie te zien inSelling a Colonial War.
Er is zoveel bekendover de Indonesische Onafhankelijkheidsoorlog en tegelijk zo weinig. Zoveel want het is niet bij te benen. De historische boeken, de romans, de onderzoeken waarin de misstanden en oorlogsmisdrijven worden nageplozen die zo lang eufemistisch zijn bedekt, de documentaireseries van historici of tv-persoonlijkheden die de levens van hun ouders of grootouders 'in de kolonie' nazoeken.
En tegelijk - je zit klik, klik wat op Wikipedia en je komt bij een lemma over Eelco van Kleffens. 1894-1983. Een man van stand. Gymnasium Haganum in Den Haag, rechtsgeleerdheid in Leiden. Jeugdvriend van Cleveringa. Gedurende het grootste deel van de jaren veertig minister van Buitenlandse Zaken.
Hij moet namens Nederland toonaangevend zijn geweest toen Indonesië haar Onafhankelijkheid opeiste, maar daar staat amper iets over op Wikipedia. Niets over zijn opstelling naar de Onafhankelijkheidsverklaring of naar de Overeenkomst van Linggajati en niets over zijn optreden richting Operatie Product, zoals de militaire operatie heette die de republiek Indonesië moest terugdringen.
In Selling a Colonial War,de documentairefilm van In-Soo Radstake, duikt Van Kleffens ineens op. Heel smal lichaam met afhangende schouders, heel groot eierhoofd. Ernstig gezicht dat continu op huilen lijkt te staan. Een man die aan een andere eeuw behoort, eerder de negentiende dan de twintigste. Moeilijk om in hem iets anders te zien dan de verre geschiedenis. En toch wordt verteld dat dit de man is die een exemplarische term toevoegde aan de Nederlandse taal: 'politionele actie'.
Dat was geen toevalstreffer, wordt uitgelegd door documentairemaakster Gerda Jansen Hendriks. Van Kleffens benadrukte als eerste in de ministerraad dat Nederland die term moest gebruiken - nog voordat Nederland Operatie Product aanving. Wat er ook ging gebeuren, Nederland moest het idee hooghouden dat alles onder controle was. Politioneel klinkt binnenlands, intern, relatief geweldloos want uitgevoerd door de politie - niet het leger. Het is een instinctief staaltje medialogica van Van Kleffens.
'My god', zegt historicus Paul Doolan - 'that guy dominated memory in The Netherlands for about fifty years.' En dat staat dus niet eens op zijn wiki.
Dat het eerste slachtoffer van elke oorlog de waarheid is, mag bekend zijn. Maar dat is zo'n gegeven dat toch elke keer weer smerig is om in actie te zien.Selling a Colonial Wartoont de filmpjes van het Nederlandse leger, dat heel goed bepaalde welke beelden terug naar Nederland mochten. Exemplarisch is het nieuwsfilmpje dat meer een reclamespotje is: een blonde jongeman van het Nederlandse leger kijkt in de camera en vertelt over de hospik. 'Hier, in dit gammele kampongkje zonder naam' is de hospik een hele meneer. 'Toean dokter', en, zegt de presentator, terwijl de hospik wat wondjes op voeten schoonmaakt, 'hij is, verdraaid nog aan toe, ook nog eens een ambassadeur voor Nederland.'
De achtergrondmuziek walst, als een Disneyfilm uit die tijd. De oorlog is zachtaardig, zegt de beeldtaal. Ook als de hospik er op uit trekt is de voice-over welhaast ironisch, alsof het allemaal niks voorstelt: 'O nee, er gaat een patrouille op pad naar een gebied waarin ze nog wel eens een bal met vuurwerk zouden kunnen krijgen. Die hospik gaat dan mee, want hij vindt dat je zuinig moet zijn met andermans kindertjes.'
In de film legt onderzoeksjournalist Maurice Swirc nog eens uit hoe de Nederlandse overheid snel heimelijke wetten aannam om eventuele oorlogsmisdrijven van Nederlandse soldaten straffeloos te kunnen laten. Maar ook de vrije nieuwsgaring werd buitenspel gezet. Joris Ivens werd ronduit gestraft voor zijn berichtgeving. En de documentairemakers stuiten op de naam van Hugo Wilmar, die als fotograaf bij de Marine Voorlichtingsdienst altijd in de voorste linies te vinden was. Zijn foto's van 1946 - dus een jaar voordat Operatie Product van start ging - laten zien dat Nederland en Indonesië al een volwaardige oorlog uitvochten. En de Nederlandse overheid deed zijn best Wilmars foto's te onderdrukken. Er wordt voorgelezen uit een sardonische brief aan Wilmar van de militaire autoriteiten: 'Ik heb de eer u mede te delen dat u bent gestraft met zeven dagen arrest', schrijft de naamloze officier. Wilmars actiefoto's creëren volgens hem de mogelijkheid een 'misplaatste stemming te ontketenen tegen het Nederlandse beleid in Indonesië.'
Selling a Colonial Waris een redelijk flitsende film, snel gemonteerd, een afwisseling van historische en hedendaagse beelden, met op de achtergrond de stuwende muziek uitSuccession. De historici die in beeld komen lijken, en dit klinkt misschien raar, er allemaal zin in te hebben. Ze praten bevlogen, opgewekt, ze lachen. De kijker krijgt de aanwijzingen voor zijn interviewobjecten te zien.
Voor een deel behandelt de film het verloop van de periode van dekolonisatie - het Nederlandse kolonialisme, de Japanse inval, de Onafhankelijkheidsverklaring, de Bersiap, Operatie Product en al het militair geweld. Het mikt op een internationaal publiek, dat het verhaal nog niet kent. Maar voor de Nederlandse kijker wemelt het van de Indonesische, Australische en Amerikaanse historici, die de oorlog een internationaal frame geven. We denken niet snel aan Australië als een speler in 'ons' conflict, maar de Australiërs, voor wie Indonesië het buurland was - het Nederlandse koloniaal bestuur verbleef er tijdens oorlog - hebben een schat aan informatie. De foto's van Wilmar haalden de Nederlandse kranten niet, maar de Australische wel.
De achtergrondmuziek walst, als een Disney-film. De oorlog is zachtaardig, zegt de beeldtaal
Holland Harbour | Selling a Colonial War van regisseur In-Soo Radstake