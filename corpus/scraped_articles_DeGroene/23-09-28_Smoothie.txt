Smoothie

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
28 september 2023
FILM El Conde
De graaf vindt Engels bloed het lekkerst, want de afdronk heeft 'iets van het Romeinse Rijk met een vleugje Viking'. Zo vertelt althans de IJzeren Dame, Margaret Thatcher, die in Pablo Larraíns onweerstaanbare satire over het leven van de Chileense dictator Augusto Pinochet eerst op de achtergrond figureert, maar later pontificaal in het centrum van het verhaal staat. De graaf,el conde, is Pinochet.
Wát? Precies. Even pauzeren. Films kijken of boeken lezen - u vult verder maar zelf in wat nog meer - is een menselijke activiteit die soms voortkabbelt. Het plezier ligt dan in de rustige schoonheid van de vorm of een tedere prikkel in de geest veroorzaakt door inzicht in de psychologische opmaak van een personage of een visie op de wereld. Soms loopt het net iets anders en krijg je nietsvermoedend een stroomstoot in de hersenen. Dat doetEl Conde. Het is een film zo vermetel dat je ten eerste twijfelt aan je eigen verstandelijke vermogen (hoe kun je zoiets nou fijn vinden?) en ten tweede aan de bedoeling van de maker (is dit wel serieus allemaal?).
Dat laatste, nou en of. Larraín doet de laatste jaren niets anders dan ernstig-vreemd filmen.Jackie(2016), de impressionistische biopic met Natalie Portman als Jacqueline Kennedy. EnSpencer(2021) met Kristen Stewart als Lady Di in een magnifieke gothic horror romance, wat een mooie opmaat is voor Larraíns nieuwste.
Riemen vast. Pinochet aanwezig tijdens de revolutie tegen Lodewijk XVI. Augusto die toekijkt hoe de guillotine Marie Antoinette onthoofdt. Likt als iedereen weg is hijgend haar bloed van het lemmet. In 1935 duikt hij op in Chili, het 'land van vaderloze boeren'. 1973. Pinochet grijpt de macht. Het schrikbewind begint. 's Nachts kiest el conde het donkere luchtruim, jaagt hij op verse, menselijke harten. Die doet hij in een blender. De volgende ochtend is de vampier op volle kracht.
De vliegsequenties zijn wonderschoon, temeer omdat de film in zwart-wit is gedraaid. Eerst ligt het accent op de wapperende cape van de graaf. De levitatie gebeurt voorzichtig. En dan de lucht in. Schakeringen van licht en donker vloeien in elkaar over. Wolken in de nachthemel. Schemerlampen ver beneden in de steden. En el conde, kwijlend in de lucht.
De plot. Pinochet is stervende op een eiland waar zijn kinderen bijeenkomen om alvast de buit te verdelen (dit is ook de reden waarom Thatcher, slagtanden scherp gevijld, van de partij is). Ook arriveert een 'exorcisme-non'. Die ziet eruit als Jeanne d'Arc. Zij staat lijnrecht tegenover Thatcher, never nooitfor turning,die stelt: Augusto's levenswerk was om ons om te vormen tot helden van hebzucht. En dan neemt ze een slokje smoothie.
El Condevan Pablo Larraín. Ook deze scène. Nonnen in habijt, scherp omlijnd in dat zwart-witte beeld, kaarsrecht zittend in een speedboat. Een koor zingt: Hosanna in excelsis.
Gawie Keyser
Nu te zien op Netflix
Netflix | Jaime Vadell als Pinochet in El Conde