De linkse samenwerking komt op gang In het nieuws

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
27 oktober 2022
Kun je zo goed in verheffen zijn dat alles wat nog rest gewoon jezelf opheffen is? Is de sociaal-democratie niet gewoon té geslaagd? Wie deze week het ontroerende verhaal van Margalith Kleijwegt leest(pagina 36)begint het haast te vermoeden. In het Oost-Groningse Muntendam - een van de armste streken van Nederland - hebben ze alles te danken aan de PvdA: de eigen huizen, de sociale vangnetten, de opleidingen. In de familie Muurman komt alles samen. Pater familias Jan Muurman werkte voor de vakbond en timmerde eigenhandig het spreekgestoelte toen Joop den Uyl in de jaren zeventig een toespraak kwam houden. Maar de familie Muurman is veranderd: ze werd rijker, individualistischer en het ondernemerschap dat Jan ook bezat maakte van veel van zijn nazaten welvarende Nederlanders. Ze wonen verspreid over het land en de meesten van hen stemmen op liberale partijen als VVD, D66 en Volt. Een kleinzoon houdt zich bezig met de vreugdeloze 'Fire-beweging' (word zo snel mogelijk rijk en pensioneer zo vroeg mogelijk).
Verderop in dezeGroene (pagina 44)beschrijft Thijs Lijster hoe links altijd de 'irrationele aantrekkingskracht' van andere ideologieën heeft onderschat en noemt hij 'kapitalisme' als voorbeeld daarvan. 'Mensen worden nu eenmaal niet slechts, en zelfs niet vaak, gedreven door logische, rationele overwegingen, maar veeleer door verlangens, dromen, driften, en andere onbewuste processen.' Welke droom propageert de PvdA vandaag de dag nog? Wat wordt er in stelling gebracht om, zoals Lijster voorstelt, een verlangen naar 'gemeenschappelijkheid, avontuur, of geluk en strijd in het vooruitzicht te stellen'?
'Het lijkt wel een beetje of ons land in een soort nationale burn-out is beland: er kan niets meer. Lusteloos, moedeloos', zei de huidige PvdAleider Attje Kuiken op de eerste ochtend van het nieuwe politieke jaar in een zaaltje inNieuwspoort.Ze had weer zin in strijd, riep er zelfs toe op. Zo stelde ze voor om rode vlaggen uit deuren te hangen bij huizen waar mensen de energierekening niet meer kunnen betalen en hoopte ze dat meer mensen zouden gaan staken. 'Ik denk dat het heel verstandig is dat al die mensen zich laten horen, dat zij het werk gaan neerleggen en dat wij massaal gaan protesteren.' Ondertussen sprak ze doorlopend over 'Jesse en ik' en 'GroenLinks en wij'. Wekenlang liet ze zich gezamenlijk met Jesse Klaver interviewen. Wie de toekomst van de PvdA wil begrijpen, moet naar die samenwerking kijken.
Maar wie in Den Haag begint over de linkse samenwerking en het woord 'fusie' laat vallen, wordt direct gecorrigeerd: praat niet over de vorm maar over de inhoud! Waarom gaat het over poppetjes en niet over plannen? Maar uitgerekend die inhoud lukt wel. Er liggen gemeenschappelijke visies, de verkiezingsprogramma's vouw je zo in elkaar en de wetenschappelijke instituten denken al maandenlang samen na. Op tal van plekken in beide partijen hoor je mensen nu zeggen dat 'uitbuiting van de planeet en uitbuiting van mensen allebei het product zijn van ongetemd kapitalisme'. Het spannendste is inmiddels hoe je al die inhoud naar een vorm vertaalt waar die 'irrationale aantrekkingskracht' aan kan gaan kleven.
Kijk naar het energieplafond en vraag je eens af of dat zonder iets plats als 'macht' of 'de vorm' was gelukt. Nooit eerder verschoven twee oppositiepartijen zoveel geld (24 miljard) in een Prinsjesdagbegroting. Dat peperdure plan zou je nogal typisch PvdA kunnen noemen: het loste in één klap ingrijpende geldzorgen op voor miljoenen huishoudens.
Natuurlijk was dat het resultaat van samen nadenken geweest, maar het was niet gelukt zonder krachtenbundeling.
Het plan voor een energieplafond zou je typisch PvdA kunnen noemen