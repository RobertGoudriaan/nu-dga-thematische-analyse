Wie doof, blind en stil is, zal in vrede leven Omerta, zwijgen voor de grotere zaak

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
19 december 2024
Omerta, de zwijg- en erecode uit het oude Sicilië, komt nog steeds veel voor in gesloten gemeenschappen. Volendam, het wielrennen, het ministerie, de criminele scene. Door binnenskamers te houden wat niet naar buiten mag, laat je zien loyaal te zijn aan de groep.
In het tweede deel van de misdaadklassiekerThe Godfatherkomt Frankie 'Five Angels' Pentangeli opgetogen de rechtszaal binnen. Het is druk, er is veel rumoer, her en der zijn flitsen te zien van fotocamera's. Hij concludeert tevreden om zich heen kijkend dat er meer mensen zitten dan bij'a ball game'.Het heeft iets weg van een politicus die op het punt staat een overwinningsspeech te geven.
Pentangeli had tot voor kort een hoge positie binnen de Corleone-clan, maar raakte gebrouilleerd en werd een beschermde getuige. Hij heeft eerst in het geheim verklaringen afgelegd tegen Michael Corleone en diens betrokkenheid bij moorden en illegale handel. Op het moment dat hij datzelfde gaat doen voor de rechter, komt diezelfde Corleone de zaal binnenwandelen met aan zijn zijde de broer van Pentangeli, die uit Sicilië is gehaald.
De stille boodschap is helder: als je praat, weten we je familie te vinden. Als Pentangeli dat ziet, verstart zijn blik en op het moment dat de zaak begint en hij van de aanklagers vragen krijgt, trekt hij al zijn eerdere verklaringen in. Of hij onderdeel was van de organisatie van Corleone? Welnee. Hij zei eerder maar wat, omdat de politie dat graag wilde horen.
Na de zitting wordt Pentangeli in hechtenis bezocht door deconsiglierevan de Corleones. Die vertelt wat er in het oude Rome gebeurde met verraders: als die zelfmoord pleegden, werd er voor hun families gezorgd. De boodschap is duidelijk. Frankie gaat terug naar zijn verblijf en snijdt in bad zijn polsen door.
In een eerdere versie van het script zegt de broer net voordat de rechtszaak van start gaat dat Frankie zich aan de omerta moet houden.
Omerta is een zwijg- en erecodeuit het zuiden van Italië, waar de maffia het voor het zeggen had. Bij verhoren door de politie houd je je kaken stijf op elkaar. Dat doe je overigens tegen alles en iedereen die met gezag te maken heeft. Het is geen zwijgrecht, maar een zwijgplicht.
Er is een Siciliaans gezegde dat de term goed samenvat: hij die doof, blind en stil is, zal honderd jaar in vrede leven(cu è surdu, orbu e taci, campa cent'anni 'mpaci).Het is geen toeval dat juist op dit Italiaanse eiland deze code het licht zag, ver voordat de Siciliaanse maffia Cosa Nostra bestond. Het was een middel van verzet, ontstaan door eeuwen van staatsrepressie en buitenlandse overheersing, voor het eerst waargenomen in de zestiende eeuw als een manier om zich te verzetten tegen de Spaanse overheersing.
Omerta komt veel voor in gesloten gemeenschappen. Vaak in gemeenschappen die een gezamenlijke vijand hebben. Iets of iemand om zich tegen af te zetten. Dat kan een overheerser zijn, maar dat kan ook het gezag zijn. Het komt voor in werelden waarin iedereen weet dat er iets gedaan wordt wat eigenlijk niet mag. Het zijn vaak ook groepen die iets te bewaken hebben of willen blijven zoals ze zijn, die daardoor geen inmenging of bemoeienis van buitenaf willen. Iets waarmee je je loyaliteit aan de groep kunt tonen. Of je een echte bent.
Iedereen die dat geheim in gevaar kan brengen is de natuurlijke vijand en ook met omerta is het prettig als er een tegenstander is, iets of iemand om buiten de deur te houden en zo de onderlinge solidariteit juist te versterken. Dat kan iets vastomlijnds zijn zoals het gezag, maar ook iets vaags als 'de buitenwereld'. 'Ze' zijn tegen ons.
Kijk bijvoorbeeld naar een gesloten gemeenschap als Volendam, waar buitenstaanders niet welkom zijn. Zie bijvoorbeeld de jongens van de straat, waar die code sterk heerst. Het is geen toeval dat vooral in slechtere wijken, buurten en dorpen waar het gezag niet echt welkom is, deze mentaliteit sterker is. Overigens wordt het daar geen omerta genoemd, maar een zwijgcultuur, of eensnitch-cultuur. Omerta is inmiddels meer iets voor de wat chiquere mensen.
Massaal doping gebruiken in het wielrennen? Omerta! Iedereen wist het en iedereen hield zijn kop.
De afdeling Toeslagen van Belastingdienst die op basis van een tweede nationaliteit op 'fraudejacht' gaat, zoals woedend makend goed weergegeven in de serieDe toeslagenaffaire?Omerta! Mensen wisten dat ze illegaal bezig waren, maar hielden hun kop.
Weekendje weg met vrienden waarbij iemand een scheve schaats heeft gereden? (Niet mijn vrienden, jouw vrienden!) Omerta! Natuurlijk houdt iedereen zijn mond.
Kabinet en coalitiepartijen als ze ervan beschuldigd worden dat er racistische drek is gebezigd in de ministerraad? Omerta! Niemand weet iets.
Omerta is allang niet meer alleen iets van de maffia of een vorm van verzet van onderdrukten. Wie een online zoekmachine aan het werk zet, komt een boek tegen van Mario Puzo, schrijver vanThe Godfather,maar ook: Omerta parfum, Omerta koffie, Omerta wijn, Omerta rum, Omerta computerspellen, petten, shirts, truien, liedjes van Drake. Wie weleens naar hiphop luistert, hoeft sowieso niet heel erg zijn best te doen om deze thematiek te ontwaren. In vooral raps gaat het over de codes van de straat, wat ze van verraders vinden. Wie juist niet heeft gepraat, kan een lofzang krijgen. Ook in films over de onderwereld is het een terugkerend thema.
Dat de onderwereld zich moet houden aan eigen wetten en codes, is mede doorThe Godfathergepopulariseerd. Veel criminele groeperingen hebben zich gemodelleerd naar de Corleone-clan. Bekend is dat Heinekenontvoerder Frans Meijer die film altijd en eeuwig zat te kijken, ook tijdens de voorbereidingen van de kidnap van de biermagnaat. Meijer en zijn mededaders zagen zichzelf ook als mannen van eer en trots. Andere criminelen wisten naThe Godfatherwel wat ze aan moesten met verraders. Het is natuurlijk nooit een op een terug te voeren naar de film, maar dat criminelen misdaad afkijken van de populaire cultuur, is geen geheim. Van maffiabaas John Gotti was bekend dat hij zo'n grote fan was vanThe Godfatherdat hij een ontmoeting regelde met acteur Johnny Martino, die Paulie speelde in de film.
Ook 'jongens van de straat' spiegelen zich graag aan films. Criminoloog Jan Dirk de Jong deed als promovendus in 2007 onderzoek naar delinquent groepsgedrag van 'Marokkaanse' jongens in Amsterdam. Hij kwam daarbij ook tot zeven ideaaltypische straatwaarden, zo tekende hetTijdschrift voor sociale vraagstukkendestijds op: 'Schijt hebben en je van niemand iets aantrekken, loyaal zijn aan de groep en de buurt (voor elkaar opkomen, elkaar nooit verraden en zeker niet aan politie), bikkelhard zijn, ballen tonen (risico's durven nemen, ingaan op uitdagingen), scherp zijn (op de hoogte zijn, op je hoede zijn en gevat zijn), draaien (geld, meisjes, mooie kleren), chill zijn (relaxt, grappig, talent hebben), naam maken (voldoen aan verwachtingen, reputatie, status).' Het zijn waarden die ook uit een film alsThe Godfatherzouden kunnen komen.
Het is onmogelijk om Don Corleoneiets te laten zeggen zonder de stem van Marlon Brando te horen of na te doen. Behalve als je Mario Puzo (New York, 1920) bent enThe Godfatherhebt geschreven. Dan hoor je namelijk je moeder, een vrouw uit één stuk die eind jaren twintig, begin jaren dertig een goede afnemer was van de jonge gappers in de New Yorkse wijk Hell's Kitchen. Zijn vader was toen al opgenomen vanwege schizofrenie, zijn moeder moest het met zeven kinderen alleen zien te rooien van de bijstand. En ja, dan vind je het volstrekt toelaatbaar om gestolen waar te kopen. Zo kon het gebeuren dat Puzo's moeder op een dag als een bezetene stond te schreeuwen tegen de politie, die een jonge kippendief aan het mishandelen en opjagen was die zich bij haar wilde verschansen, want zij vond dat hij niets verkeerds had gedaan en dat ze hem moesten laten gaan.
Puzo is kind van Italiaanse migranten en wordt geboren in New York. Zijn eerste schreden als aspirant-schrijver zet hij als vijftienjarige scholier aan Commerce High School. Daar krijgt hij van maar liefst twee leraren te horen dat zijn schrijfsels 'goed genoeg zijn om gepubliceerd te worden', tekentThe New York Timesjaren later op. Puzo droomt in die tijd van een carrière als schrijver, met Dostojevski als inspiratie.
Hij debuteert pas in 1955 met de romanThe Dark Arenaen krijgt meteen goede kritieken.The Boston Globenoemt zijn boek over een Tweede Wereldoorlog-veteraan die teruggaat naar zijn geliefde in Duitsland'fierce, intense, compelling'. The Nationschrijft: 'Een van de beste fictiewerken uit dit land die voortkwam uit de bezetting van Duitsland.' En deSan Francisco Chroniclevond: 'Puzo vertelt zijn verhaal bruut, gewelddadig en zonder twijfel zoals het had kunnen zijn.'
Ondanks de goede recensies levert het boek hem slechts 3500 dollar op. Zijn volgende roman,The Fortunate Pilgrim,is volgens velen, onder wie Puzo zelf, zijn beste werk. Daarin vertelt hij het verhaal van het Italiaanse migrantengezin Angeluzzi-Corbos in New York en het is gebaseerd op zijn eigen leven. Aan het hoofd staat Lucia Santa, een slecht Engels sprekende weduwe en moeder wier tweede man in een instelling belandt. Zij loodst het gezin met strakke hand door de Grote Depressie en de eerste jaren van de Tweede Wereldoorlog, terwijl in de familie zelf het conflict tussen Italiaanse en Amerikaanse waarden blijft oplaaien. 'Dat mannen het geld in huis zouden beheren, de macht zouden hebben om beslissingen te nemen die het lot van baby's bepaalden - wat een dwaasheid! Mannen waren niet competent. Sterker nog - ze waren niet serieus.'
Ook dit boek krijgt positieve pers, maar wordt wederom geen groot verkoopsucces. In het autobiografischeThe Godfather Papers and Other Confessionsschrijft Puzo: 'Ik was vijfenveertig jaar oud en moe van het kunstenaarschap. Bovendien had ik twintigduizend dollar schuld aan familieleden, financiële instellingen, banken en diverse bookmakers en shylocks. Het was echt tijd om volwassen te worden en te verkopen, zoals Lenny Bruce ooit adviseerde. Dus ik zei tegen mijn redacteuren: "Oké, ik schrijf een boek over de maffia."'
Dat wordt zijn volgende project, dat in 1969 uitkomt,The Godfather.De filmrechten worden al verkocht als er nog maar zestig pagina's van het manuscript af zijn. Puzo accepteert het bod van 12.500 dollar en 80.000 dollar extra als het uiteindelijk tot een film komt direct, tegen het advies van zijn agent in. Puzo moest wel, zal hij later opbiechten, om eerst een gokschuld van tienduizend dollar af te lossen.
Eigenlijk kun je zeggen: de rest is geschiedenis. Want het boek over de familie Corleone met vader Don Vito aan het hoofd, staat 67 weken achtereen in de bestsellerlijst vanThe New York Timesen verkoopt binnen twee jaar meer dan negen miljoen exemplaren. De gelijknamige film uit 1972 die gebaseerd is op het boek van Puzo wordt nog altijd gezien als een van de beste films aller tijden en heeft de populariteit van de roman, die inmiddels tientallen miljoenen keren is verkocht, alleen maar doen toenemen.
Overigens was de ontvangst van het boek ook goed. InThe New York Timeswerd een vergelijking gemaakt met Philip RothsPortnoy's Complaint,dat in hetzelfde jaar verscheen. 'Als Philip Roth een joodse moeder heeft gecreëerd die je daadwerkelijk maagzuur kan bezorgen, heeft Mario Puzo een Siciliaanse vader gecreëerd die je elke keer dat je over Mulberry Street loopt, laat rillen. En wat Roth met liefdevolle zorg en detail heeft gedaan voor masturbatie, heeft Puzo gedaan voor moord.'
Hoewel iedereen dacht dat Puzo vanwege zijn Italiaanse roots wel bekend zou zijn met de maffia en deels uit eigen ervaring schreef, bleek dat hij gewoon goede research had gedaan. Want, zei Puzo: zelfs als hij over een maffioso zou struikelen, zou hij hem nog niet herkennen. Wat hij zijn personages wel meegeeft, is wat hij om zich heen ziet aan Italiaanse gewoontes en waarden. Over trots en eer. Over loyaliteit. Over wat het is om als (kind van) migranten een vreemd land eigen te maken. 'Telkens wanneer de Godfather zijn mond opendeed, hoorde ik in mijn eigen gedachten de stem van mijn moeder', aldus Puzo. 'Ik hoorde haar wijsheid, haar meedogenloosheid en haar onoverwinnelijke liefde voor haar familie en voor het leven zelf. De moed en loyaliteit van de Don kwamen van haar; zijn menselijkheid kwam van haar... en dus weet ik nu dat ik zonder Lucia SantaThe Godfatherniet had kunnen schrijven.'
En hoewel Mario Puzo na het enorme succes niet meer 'voor het geld' hoeft te schrijven, produceert hij daarna vooral andere maffiaboeken, zoalsDe Siciliaan,dat ook wel gezien wordt als een vervolg opThe Godfather,enDe laatste Don.
Het laatste boek van Puzo verschijnt postuum in 2000, het jaar na zijn dood, en heetOmerta,niet toevallig een term die ook bekend is geworden door zijnThe Godfather.Sindsdien zijn veel quotes van hem niet alleen gemeengoed geworden in de populaire cultuur, maar hebben ze ook mede een mentaliteit veranderd bij hen die daar vatbaar voor zijn. Van Puzo zijn enkele uitspraken afkomstig die in ons collectieve geheugen zitten, zoals'I'll make you an offer you can't refuse'en'great men are not born great, they grow great'.Een andere Puzo-quote die veel terugkomt onder jongeren:'Friendship is everything. Friendship is more than talent. It is more than the government. It is almost the equal of family.'De schrijver populariseerde metThe Godfatherook de frase dat wraak een gerecht is dat het best koud opgediend kan worden.
'Hy weet ga iedereen van hem laten slapenals die my naam heeft genoemt.' Het is een onderschept bericht van Ridouan Taghi uit 2017. Er gaan dan geruchten dat iemand uit zijn organisatie verklaringen aflegt bij de politie over liquidaties. Het blijkt te gaan om Nabil B. Die weet wat de straatcodes zijn en welke 'straf' er staat op praten met de politie, maar hij zit klem. B. heeft een auto geleverd die is gebruikt bij een liquidatie waarbij per vergissing de verkeerde is omgelegd. De familie van het slachtoffer weet van B.'s betrokkenheid en zit achter hem aan omdat ze willen weten wie de opdrachtgever is. B. kan geen kant op en laat zich oppakken en gaat als kroongetuige verklaringen afleggen tegen de groepering van Taghi. Als dat naar buiten komt, wordt eerst zijn onschuldige broer vermoord, vervolgens zijn advocaat Derk Wiersum en uiteindelijk ook Peter R. de Vries, die als vertrouwenspersoon van de kroongetuige optrad. Dat bedoelde Taghi met 'iedereen van hem laten slapen'.
Over een andere crimineel die in het bijzijn van zijn dochtertje werd doodgeschoten zei Taghi: 'Goed voor die kankerzoon. Een beetje info geven over onze groep.' Nog een bericht van Taghi: 'Niet in myn wereld sir. Wie verhaal doet, moet naar hell, haha. Wie praat die gaat sir, hahaha.'
Het is een code die tot in het extreme is uitgevoerd in de georganiseerde misdaad. Praten en verraden? Dat gaat niet zomaar. Sterker nog, daar staat in deze kringen de hoogste straf op.
Die code is op straat wat meer ambigu. Robby Roks, universitair docent criminologie, schreef inNever snitch broertje, want de straat hoort hetdat snitchen lijkt te breken met een zwijgcode die geldt binnen doorgaans afgesloten, hechte sociale netwerken in de context van criminaliteit. 'Niet snitchen wordt in dit verband gezien als een gedragscode onder actieve daders en als onderdeel van de bredere straatcode: als wijze waarop men zich binnen de straatcultuur ten opzichte van elkaar zou moeten gedragen.' Maar, schrijft Roks ook op basis van etnografisch onderzoek, dat 'niet snitchen' geen morele straatcode is, maar eerder een manier waarop jongeren op straat bezig zijn met het construeren en communiceren van hun identiteit, in oppositie tegen hun natuurlijke vijand: de politie. Maar dat het in deze gemeenschappen gebruikelijk is om je mond te houden, heeft ook een groot effect op de gemeenschap zelf. Er worden bijvoorbeeld daardoor moorden niet opgelost en het geweld wordt zo mede in stand gehouden.
Wie naar de muziek luistert die hier wordt gemaakt, krijgt een kleine inkijk in die wereld. Rapper Djaga Djaga uit Amsterdam-Zuidoost, die een jarenlange gevangenisstraf uitzit voor betrokkenheid bij een onderwereldliquidatie, en vanuit de bajes veel muziek uitbrengt, opent het nummerVirusmet de tekst: 'Wie praat die gaat, regels die we hanteren' en hij sluit af met: 'voor ik praat moet je me kieren (doden), flikkers zonder principes, die kroongetuige shit is een besmettelijke ziekte, virus.'
InHet Paroolwerd enkele jaren geleden geschetst hoe de politie in moordzaken vastliep door die zwijgcultuur. Er waren in Amsterdam-Zuidoost in korte tijd meerdere jonge mannen omgekomen door geweld. Eerst werd Genciël 'Genna' Feller geliquideerd op Curaçao, waar hij naartoe was gevlucht met meerdere kogels in zijn lijf na een eerdere aanslag in Amsterdam-Zuidoost. Twee weken later werd oud-profvoetballer Kelvin Maynard geliquideerd, ook in Zuidoost. 'De straat' wist al snel dat dat geen toeval was: beiden zouden met anderen een grote partij cocaïne hebben geript van een bekende crimineel die wraak zou hebben gezworen.
Niet lang voor de liquidaties van Feller en Maynard werd in Zuidoost de beruchte Inchomar Balentien doodgeschoten, net als Julian Curiel (28) bij de flat Hogevecht en Jay-Ronne Grootfaam (17) bij de flat Florijn - allemaal in hetzelfde deel van de hoofdstad.
De geweldsgolf was aanleiding voor verscheidene stille tochten, waarin ook familieleden en vrienden van de slachtoffers meeliepen, schreefHet Parool.'Ondertussen stuitte de recherche op het probleem dat (ook) in Zuidoost zo vaak opdoemt: de zwijgcultuur. In de kring van de vermoorde jonge mannen is duidelijk van alles bekend over de achtergronden van de moorden - bij vrienden, familie, kennissen - maar als de rechercheurs aankloppen, krijgen ze nul op het rekest.' Het begint al bij de heel jonge kinderen. 'In een Bijlmerflat heb je op de ene galerij het heel jonge jongetje dat misschien eens iets heeft verklapt waardoor de andere heel jonge jongetjes uit de andere delen van de flat hem als "snitch" hebben bestempeld. Zo'n kind durft niet meer naar buiten', zei recherche-chef Bob Schagen in de krant. 'De enige kans die hij ziet, is iets crimineels doen waardoor hij status krijgt. Zo ben je hem kwijt nog voor hij in de maatschappij ook maar één kansje heeft gehad.'
De politie deed daarbij een opvallend openhartige hartenkreet: de zwijgcultuur moet worden doorbroken. 'De maatschappij, de politiek, de media: het móet gezamenlijk. Anders blijven we machteloos op die glijdende schaal van wapens, geld en geweld.'