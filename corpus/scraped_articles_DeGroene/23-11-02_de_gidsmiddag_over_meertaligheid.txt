de gidsmiddag over meertaligheid

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
2 november 2023
De gelauwerde dichter en vertaler Don Mee Choi komt naar Amsterdam om de Gidslezing 2023 te houden. Haar lezing 'My Hardly English' gaat over meertaligheid en sluit aan bij dit themanummer van De Gids .
Don Mee Choi schreef onder meer de dichtbundels DMZ Colony , Hardly War en The Morning News is Exciting . Haar werk werd bekroond met de National Book Award en ze ontving vele fellowships. Tegenwoordig woont ze in Berlijn, waar ze, naast haar dichtwerk, Koreaanse poëzie vertaalt naar het Engels.
Naast de lezing van Don Mee Choi houdt de Sri-Lankaans-AustralischVlaamse kunstenaar Ahilan Ratnamohan een performance en wordt een korte film van kunstenaar Nicoline van Harskamp getoond. Maria Barnas gaat hierover met haar in gesprek. Meertaligheidsexpert en dichter Mia You leidt de middag in. Pelumi Adejumo en Maria Paris Borda dragen de gedichten voor die zij voor dit nummer van De Gids schreven.
Zondag 26 november, 15:00 uur De Brakke Grond, Amsterdam Kaarten ((EURO)12,50) via brakkegrond.nl
Bij dit themanummer hoort tevens een speciale editie van de GidspodcastSprekende Letteren. Alma Apt maakte een geluidsgedicht over hoe metaforen functioneren als spil tussen betekenislagen en hoe ze zo van één taal meerdere talen maken. Dit geluidsgedicht komt gelijktijdig met de Gidslezing op 26 november online.
*Dit nummer is samengesteld in samenwerking met Mia You's NWO-Veni-project 'Poetry in the Age of Global English'. Zie voor meer meertaligheid ook het onlangs verschenen nummer 'Babel' van literair tijdschriftTerras.