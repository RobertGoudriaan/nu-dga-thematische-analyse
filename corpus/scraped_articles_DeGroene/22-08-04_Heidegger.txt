Heidegger

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
4 augustus 2022
Koen Haegens verwijst in het even omvangrijke als boeiende omslagartikelDe onttroonde koning van het denkeninDe Groenevan 29 juni naar recente (tekst)kritische publikaties van en over Martin Heidegger. De ﬁlosoof uit Freiburg publiceerdeSein und Zeitin 1927 en tot op de dag van vandaag gaat de exegese van deze ontologie door.
Kritiek op Heideggers ondoorgrondelijke denken kwam al direct na de Tweede Wereldoorlog goed op gang. In de jaren zestig werden ook in Nederland uitvoerige debatten gevoerd. Voor goed begrip van het fenomeen Heidegger is enige kennis daarvan onmisbaar.
Het was de schrijfster Ingeborg Bachmann die vlak na de Tweede Wereldoorlog te Wenen op jonge leeftijd bij het laatst achtergebleven lid van de Wiener Kreis Victor Kraft promoveerde opDie kritische Aufnahme der Existentialphilosophie Martin Heideggers. De auteur vanSein und Zeitwas toen al uit zijn ambt als hoogleraar gezet en geschorst. Zijn onverholen sympathie voor het nazi-regime - reeds in 1933 als rector van de universiteit van Freiburg publiekelijk uitgesproken - liet de geallieerde bezettingsmacht van Duitsland uiteraard geen alternatief. Bachmann, geboren in Klagenfurt in 1926 en wier vader ernstig had gecollaboreerd met de nazi's, zou het duistere heideggeriaanse jargon vernietigend behandelen.
In 1967 nam literair tijdschriftDe Gidseen polemiek op over 'het eigene van de wijsbegeerte' onder de treﬀende en veelzeggende titelsZinloze en zinvolle ﬁlosoﬁeenZinloze en loze ﬁlosoﬁe. Heideggers gedachtegoed duikt daarbij frequent op. Problemen worden ternauwernood gesteld, niet helder geformuleerd en met bijna religieuze eerbied herhaald, merkt J.F. Staal in zijn bijdrage op. Th. de Boer riposteert dat er vaak sprake is van een onderontwikkelde zin voor 'historiciteit' bij de analytische ﬁlosofen, waartoe hij ook Staal rekent.
Fysisch geograaf en schrijver Willem Frederik Hermans wierp zich op als kenner van de Wiener Kreis metHet sadistisch universum(via een essay over Wittgenstein, 1964) enVan Wittgenstein tot Weinreb(1970).
Fons Elders interviewde J.F. Staal en W.F. Hermans in een bundel gesprekken met Nederlandse ﬁlosofen,Filosoﬁe als science-ﬁction(1970). 'De kwaliﬁcering zinloosheid acht ik vooral van toepassing op Heidegger en Gadamer', brengt Staal daar naar voren en Hermans zegt over Heidegger: 'Dan krijg je iets als een gedicht, dat uiterlijk de vorm heeft van een betoog.'
De allesomvattende mondiale catalogus Worldcat geeft voorSein und Zeit/Heidegger inmiddels 1021 boektitels wereldwijd, voorTime and Being1320. Het enorme aantal artikelen overSein und Zeitsedert 1927 valt nauwelijks te becijferen.
MAARTEN MENTZEL,Leiden
Jan Rothuizen