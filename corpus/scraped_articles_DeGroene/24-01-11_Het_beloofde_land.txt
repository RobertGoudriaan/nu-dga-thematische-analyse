Het beloofde land

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
11 januari 2024
De Groenevan 21 december heeft als thema 'het beloofde land'. De eerst woorden zijn - nota bene - teksten uit het Oude Testament, de bijbel. Daar ben ik blij mee. In de eerste plaats omdat dit boek én een realistisch boek én een boek vol hoop is. En in de tweede plaats omdat de bijbel zo'n grote plaats in de (wereld)geschiedenis inneemt. Zoals we allen behoren te weten: gesproken en geschreven woorden doen ertoe, en zeker die van dit boek.
Interessant is dat u 'het beloofde land' wil thematiseren. Ik kan helemaal meegaan in dat verlangen. Ik zieDe Groeneals een tijdschrift dat verder wil reiken dan het huidige postmodernisme dat uiteindelijk niet verder komt dan een hoop-loos bestaan. Kapitalisme, socialisme et cetera, hebben geen redding gebracht en redden het zelf nu ook niet. Maar dan is wel de vraag: hoe verder?
Treﬀend vond ik de zin 'het beloofde land kan allicht beter een belofte blijven'. En dan met name het woordje 'allicht'. Het volk Israël bereikte na de uittocht uit Egypte het beloofde land wél. Dat daarna de menselijke geschiedenis op de bekende voet verder ging: oorlogen, aardbevingen, natuurrampen et cetera, is een tragisch en ook raadselachtig feit. Maar het bereiken van het beloofde land was desondanks een belofte die werd omgezet in realiteit, in onze menselijke geschiedenis.
Ik behoor tot de protestantse kerk in Nederland. Iedere zondag gaat daar de bijbel open. Kern van de woorden uit de bijbel is dat het 'allicht' niet het laatste woord is. Ik geloof - en soms is het ver te zoeken - dat er in deze geschiedenis de belofte gerealiseerd gaat worden waar alle tranen van de ogen zullen worden afgewist. Een utopie? Dat lijkt me inderdaad dé centrale vraag: moeten we het houden op het 'allicht' of is er nog een hoopvoller alternatief. Ik geloof van wel.
DIEDERIK KATS,Utrecht