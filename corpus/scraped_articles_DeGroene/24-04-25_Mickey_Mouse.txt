Mickey Mouse

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
25 april 2024
FILM Terrestrial Verses
Arme David, slechts een paar dagen oud. Die 'krijgt te horen' dat hij geen 'David' mag heten - althans zijn vader ontvangt die mededeling - maar dat hij door het leven moet gaan als 'Gholam-Hossein Sa'edi' of, vooruit, hooguit 'Davood', aangezien we in Iran zijn, meneer, en we moeten blijven vechten tegen vreemde invloeden, nietwaar? Dan hebben we de mevrouw met het hondje, of beter gezegd zonder het hondje. Uw hondje is opgepakt omdat het te veel blafte? vraagt de agent op het politiebureau. Geen idee, mevrouw, maar neemt u deze gerust mee, die ziet er precies uit als uw hondje, dus iedereen blij.
Van de negen verhaaltjes waarTerrestrial Versesvan de Iraanse regisseurs Ali Asgari en Alireza Khatami uit bestaat, zal iedereen wel zijn favoriet hebben. Maar ze zijn allemaal even tragisch, hilarisch, schrijnend of gênant: gewone mensen die machteloos staan tegenover allesbepalende krachten in de samenleving, of dat nu een politieagent of gemeenteambtenaar is, of een baas die in een sollicitatiegesprek van de kandidaat wil weten of ze op mannen valt.
Plaats van handeling is Teheran anno nu, maar alles inTerrestrial Versesis herkenbaar voor westerse ogen. Het #MeToo-fragment is érg, maar ronduit pijnlijk om te zien is de man die bij een bouwbedrijf solliciteert en van de leidinggevende moet demonstreren hoe een goede moslim zich wast voor het bidden. Wat een vernedering. De camera blijft gericht op de slachtoffers, zodat wij onwillekeurig de plaats van 'beul' innemen. Maar tegelijkertijd voelen we mee, ook dus met zo'n agent of ambtenaar, grotendeels mensen die slechts de regels volgen. Wat doe je als macht zó blind is?
Het mooie aanTerrestrial Versesis dat de regisseurs genoeg ruimte laten voor humor. Zo gaat het Mickey Mouse-meisje - jeans, Disney-sweater, koptelefoon - vrolijk door met dansen nadat ze de hijab, die ze gedwongen door haar moeder moest passen, af had gedaan. Nog meer Mickey: een man die zijn rijbewijs komt ophalen staat na een paar minuten tot zijn en onze stomme verbazing halfnaakt voor de ambtenaar. Wat blijkt? Hij moet zijn tatoeages laten zien. Een daarvan is er een, o ramp, van Mickey Mouse. 'Meneer! Weet u dan niet dat dat voor kinderen is, niet voor u!'
Dit laveren tussen humor en tragiek, soms in dedead pan-stijl van de Britse serieThe Office,werkt verbazingwekkend goed. Ook effectief is dat de film begint en eindigt met widescreenbeelden van de stad; de verhalen zelf zijn gefilmd in het klassieke vierkant-formaat. Dat laatste maakt extra duidelijk dat een mens geen kant op kan als de overheid om precies te zijn geen inlevingsvermogen toont. Wie wil weten wat voor effect de toeslagenaffaire op mensen had en heeft, of hoe woningbezitters in Groningen jaren lang nul op het rekest kregen, kijkt naar deze film uit Iran.
Gawie Keyser
Te zien vanaf 25 april