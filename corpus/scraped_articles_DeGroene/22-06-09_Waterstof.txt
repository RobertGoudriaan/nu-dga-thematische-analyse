Waterstof

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
9 juni 2022
In het artikelWaterstof: hype of revolutie? (De Groene,12 mei) zegt Thijs ten Brinck dat groene waterstof voorlopig te duur is. Deze opmerking gaat ervan uit dat de huidige economie heilig is en de vrije markt alles oplost.
Maar die 'vrije' markt is een fabeltje, zoals blijkt uit uw constatering dat bedrijven 1,3 cent voor een kuub gas betalen en consumenten 35 cent. Die vrije markt bestaat helemaal niet. Want hij wordt ook nu al gestuurd in een richting die vooral de status quo in stand houdt en dus vooral in het belang is van de rijken en bedrijven. In plaats daarvan moeten we sturen in een richting die goed is voor alle mensen en voor de aarde. Hoe 'duur' de productie van groene waterstof is in vergelijking met alternatieven moet dus in de eerste plaats afhangen van de schade die we aanrichten aan mens en aarde en niet van de huidige 'prijzen'. Maar elke verandering in de richting van een ander 'prijs'-denken wordt tegengehouden door de gevestigde orde. Bovendien zijn prijzen vrijwel voor honderd procent afhankelijk van productievolumes. In het begin is elke nieuwe technologie duur. Of je er als maatschappij in wil investeren zou alleen moeten afhangen van de langetermijneﬀecten voor mens en aarde en niet van de kortetermijnwinsten die investeerders zien. Maar ja, daar begint het al: wíe bepaalt waarin we investeren. Op dit moment zijn dat particulieren met weinig maatschappelijk besef en veel kortetermijnbelangen in plaats van overheden en/ of wetenschappers die geacht worden het grotere maatschappelijke belang te vertegenwoordigen.
JAN TEN WOLDE
Jan Rothuizen