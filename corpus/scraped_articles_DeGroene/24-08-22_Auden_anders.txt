Auden anders

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
22 augustus 2024
InDe Groenevan afgelopen week besprak Joost de Vries de vertaling van Han van der Vegt van W.H. Audens gedichten. Hij vergeleek vier vertalingen van deze prachtige regels:If equal aﬀection cannot be/ Let the more loving one be me.Merkwaardigerwijs gaf geen van de vier vertalingen 'genegenheid' vooraﬀection,terwijl dat toch de meest voor de hand liggende keuze lijkt. De vertaling van Van der Vegt luidt: 'Als niemand ooit evenveel liefheeft/ Laat het mij dan zijn die de meeste liefde geeft'. Dat doet weinig recht aan het origineel: te algemeen ('niemand ooit') en onritmisch (de tweede regel is te lang). Het mist de poëtische kracht en de relationele impact van het origineel.
Dat kan beter, ja 'letterlijker'. Bijvoorbeeld: Als gelijke genegenheid niet kan bestaan/ Laat mij dan voor de grotere liefde gaan. Of: Ligt gelijke genegenheid niet in de lijn/ laat mijn liefde dan de meerdere zijn. Ik weet, vertalen, vooral poëzie, is een onmogelijke mogelijkheid en elke poging verdient respect, maar hier is detradutoretoch een beetje eentraditore.
Een ander voorbeeld daarvan is de vertaling door Jan van der Haar van Natalia Ginzburgs essaysNooit moet je me vragen(Nijgh & Van Ditmar, 2024). Die bestaat het onder andere om het Italiaanseatroce('verschrikkelijk') te vertalen met 'niet te doen'. Dat is echt niet te doen.
KEES KOK,Amsterdam
U kunt uw
ingezonden
brief van maximaal 400 woorden sturen naargroene@groene.nl