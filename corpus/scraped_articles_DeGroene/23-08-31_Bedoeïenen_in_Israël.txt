Bedoeïenen in Israël

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
31 augustus 2023
Er wonen driehonderdduizend Bedoeïenen in de Negevwoestijn. Zij zijn officieel Israëlische staatsburgers. De ene helft woont in de zeven Bedoeïenensteden, de andere in 45 dorpen waarvan er 34 niet erkend worden door de Israëlische staat. Hun leefgebied is sinds de oprichting van Israël gereduceerd tot vijf procent van de Negev.
Twintig procent van de volwassenen is werkloos - het Israëlisch gemiddelde is 6,1 procent. De helft van de bevolking leeft onder de armoedegrens van 704 euro per maand. Tachtig procent van de Bedoeïenensamenleving is jonger dan dertig jaar en zestig procent jonger dan achttien. Van de jongeren die achttien worden volgt slechts tien procent hoger onderwijs, zeventig procent daarvan is vrouw. Er is een bevolkingsgroei van 5,5 procent, een van de hoogste ter wereld.
Bedoeïenen leven niet als individuen maar als families. Eenextended familybestaat uit enkele honderden leden die direct verantwoordelijk zijn voor elkaar. Die structuur beïnvloedt alle aspecten van het leven: met wie je trouwt en waar je woont en werkt. Persoonlijke vrijheid en vrije gedachten zijn ondergeschikt. Door die sociale controle hebben de Bedoeïenen onder extreme condities vele honderden jaren overleefd. Ze hadden geen politie of leger nodig, w ant de strenge, soms zelfs wrede Bedoeïenenwetten werkten preventief.