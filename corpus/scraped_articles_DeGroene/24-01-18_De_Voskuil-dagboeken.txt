De Voskuil-dagboeken

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
18 januari 2024
De 'recensie' van Elsbeth Etty van het derde deel van de Voskuildagboeken(De Groene,11 januari) toont aan dat ze een zogenaamde tegenlezer is. Een term bedacht door Leon de Winter: al vóór het schrijven, misschien al vóór het lezen, weten dat het vanwege buitenliteraire redenen een slechte bespreking gaat worden.
Etty heeft zo'n hekel aan de persoon Han Voskuil (wat wel duidelijk werd in eerdere stukken over hem) dat het geen zin heeft haar de taak te geven een boek van hem te bespreken. Ze kan het niet laten om haar Voskuil-haat te pas en te onpas vrij baan te geven. Ze sprokkelt een aantal citaten bij elkaar waaruit blijkt dat Voskuil een 'hork', 'racist' en 'antisemiet' is en noemt het dagboek 'ontluisterend'.
Maar ook roemt ze maar weer eensHet Bureau; van die romancyclus is ze een groot fan. Ook dit is typerend voor haar manier van bespreken: waarom in plaats van die bijeengesprokkelde citaten (650 pagina's telt het boek) niet melden dat dit derde deel bomvol onversnedenBureau-passages staat? Het hele derde deel is één groot feest voorBureau-lezers!
Daar zou ze dan toch blij mee moeten zijn? Maar nee, als tegenlezer kan en mag dat niet, dan moet je het op de man blijven spelen. Ik meld me hierbij vrijwillig aan om deel vier te bespreken.
GERBRAND BAKKER,
Amsterdam
U kunt uw
ingezonden
brief van maximaal 400 woorden sturen naargroene@groene.nl