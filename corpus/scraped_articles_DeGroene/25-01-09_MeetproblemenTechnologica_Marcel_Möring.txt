Meetproblemen Technologica Marcel Möring

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
9 januari 2025
Lekker, al dat gereedschap binnen handbereik als er een klusje is. Maar waar láát je het?
Zo'n ochtend met leveranciers die aankondigen dat er een pakket onderweg is, op de voet gevolgd door bezorgdiensten die dat dunnetjes overdoen, eerst als generieke mededeling, een half uur later in de vorm van een tijdslot. Met uitroeptekens.
Toen ik lang geleden in een bos in het noorden ging wonen zat ik - de verhuizers vertrokken, de meeste dozen uitgeruimd - hongerig in mijn woonkamer en besloot een pizza te laten komen. Dat zou de eerste keer in mijn leven zijn dat ik eten bestelde en de calvinist in mij zag dat als een knieval voor een vorm van gemakzucht waar ik mij tot dan met hand en tand tegen had verzet. Maar ik was moe, er was niets in huis behalve brood en kaas, de winkels in het nabijgelegen dorp waren al gesloten en ik wilde na deze lange en vermoeiende dag neerploﬀen in een stoel, de televisie aanzetten en iets eten dat warm en vet was. Het duurde niet lang voor ik ontdekte dat van bestellen geen sprake kon zijn. Geen bezorger waagde zich zo ver buiten de bewoonde wereld. Het werden tosti's en een glas malbec, een combinatie die ik iedereen overigens kan aanraden.
Nu wonen we in een dorp met een supermarkt, een drogist, een winkel waar ze alles verkopen en nog wat meer. Maar als je vanwege het intreden van de winter behoefte hebt aan T-shirts met lange mouwen voor onder een yak-wollen trui, dan moet dat van ver komen. Waarbij ik dan Drs. P.-achtige fantasieën heb van de tocht die mijn shirts aﬂeggen, afgematte paarden voor een open slee, zwoegend door kniehoge sneeuw, wolven in het bos die huilend mee rennen. De werkelijkheid is een postbode die bij het aﬂeveren nog even een praatje maakt over het weer, maar het beeld van die tocht per trojka neemt niemand mij af. Dat weerhoudt mij van frivole bestellingen.
Behalve die T-shirts kwamen gisteren ook een timmermanshaak van gegoten aluminium aan en een meetinstrument dat ik al lang hevig begeerde, maar bij het uitpakken niet snapte. Ik denk dat ik het ook niet zo snel zal begrijpen, want het komt uit China, in een goedkope doos, zonder enige uitleg. Wat de oplossing voor al mijn meetproblemen moest zijn is nu een zwart-metalen voorwerp dat op de werktafel mysterieus ligt te zijn.
'Meten is weten', zei mijn vader, werktuigbouwkundig ingenieur, altijd. En: 'Twee keer meten, één keer zagen.' Wijze woorden die hij zelf niet navolgde. Als er iets opgehangen moest worden ramde hij op een willekeurige plek een spijker in de muur en hing op wat opgehangen moest worden. Met als resultaat dat het voorwerp in kwestie - ik denk nu aan de door mijn grootvader gerestaureerde antieke Friese staartklok - enige tijd later met donderend geraas neerstortte en in duizend stukken op de vloer lag.
Mijn nieuwe meetinstrument bestaat uit een soort schuiﬂiniaal met een T-stuk. Dat laatste haak je aan de rand van je werkstuk, waarna je met die schuiﬂiniaal het af te zagen deel kunt aftekenen. Maar tussen de nul van de liniaal en het T-stuk zit dik anderhalve centimeter metaal. Hoe weet je dan de exacte maat? Zorgen, zorgen.
De timmermanshaak daarentegen is pure porno: rood, gegoten aluminium, een en al meetperfectie. Ik beken: ik bestelde hem uit hebzucht. Niet omdat ik verwachtte binnen afzienbare tijd zo'n ding nodig te hebben. Dat was buiten de waard gerekend. Nog geen dag later stond ik op een vensterbank een rolgordijn op te hangen. Het was lastig om de hartafstand tussen de bevestigingsschroeven te bepalen en toen herinnerde ik me ineens mijn nieuwe aanwinst. 'Kijk!' riep ik naar mijn vrouw. 'Hij komt nu al van pas.' Een uitroep die mede was ingegeven door haar nauw verholen hoofdschudden toen ik die haak uitpakte.
Ik snap haar scepsis wel als weer eens een nieuw stuk gereedschap binnenkomt. Ik ben een man die de zaken graag op orde heeft. Als ik overweeg om aan ﬁtness te doen, dan schaf ik meteen een complete sportgarderobe aan en weet ik maar net de beslissing te vermijden om er ook een dure Apple Watch bij te kopen waarmee ik hartslag, zuurstofgehalte en god weet wat nog meer kan bijhouden. En zo staan er op het gereedschapsverlanglijstje een multifunctionele tafel van Metabo, een draagbare afkortzaag van Festool, een excentrische schuurmachine, een Japans markeermes, een set van vier Japanse trekzagen en een nieuwe verstekbak.
's Avonds blader ik door specialistische websites zoals mijn vrouw naar schoenen zoekt. Als ik daarmee klaar ben kijk ik naar ﬁlmpjes van zwijgzame meubelmakers die eindeloos schuren en schaven en ik vergaap me aan hun werkplaatsen. Dat laatste vooral omdat mijn collectie gereedschap en hout een steeds groter deel van het huis in bezit neemt. Wegens ruimtegebrek kan ik er alleen mee werken als ik eerst de halve woonkamer leegruim en na aﬂoop van een klus drie uur stofzuig en sop.
'Ik moet een werkplaatsje hebben', zei ik tegen mijn vrouw, toen ik het rolgordijn had opgehangen en het gereedschap zo veel mogelijk in een hoek van de kamer probeerde te verbergen.
'Jaja', zei ze.'A man needs a shed.En dewomandan?'
'Jij hebt drie kasten met schoenen.'
Dat bleek op de een of andere manier niet hetzelfde te zijn.
Misschien is het net zoiets als dat nieuwe meetinstrument van mij: je weet dat het klopt, maar je kunt er de vinger niet op leggen waarom je het niet snapt.
'Jaja', zei mijn vrouw. 'A man needs a shed. En de woman dan?'