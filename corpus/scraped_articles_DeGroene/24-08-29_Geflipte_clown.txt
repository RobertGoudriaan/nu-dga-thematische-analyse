Geflipte clown

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
29 augustus 2024
FILM Joker: Folie à deux
'Joker: Folie à deuxis an upcoming American musical psychological thriller.'Als ze dit lezen, verslikkenfanboyszich in hunslurpeesen popcorn. Het gaat om de sequel vanJoker,een film waarmee de Amerikaanse regisseur Todd Phillips het superheldenfilmgenre in één klap herschreef. En nu het vervolg. Een 'muzikale, psychologische thriller'. Gekker moet het niet worden, zou je denken, zoals de hoofdpersoon in de eerste film, Joaquin Phoenix alias Joker, die zegt:'Is it just me or is it getting crazier out there?'
In 2019 wasJokeránders: origineel, duister, slim. Nog altijd markant is hoeJokereen intelligent, psychologisch verhaal vertelt dat actueel aanvoelt. De scène waarin grootindustrieel en politicus in spe Thomas Wayne, vader van Bruce/Batman, op straat protesterende mensen afmaakt als 'niets minder dan clowns', lijkt wrang commentaar op de kloof tussen de gevestigde politiek en het ontevreden volk. Phoenix toont in de rol van de clown Arthur Fleck de gewone mens als slachtoffer van alle chaos en corruptie. Dat hij onwillekeurig het gezicht van een gewelddadige protestbeweging wordt, doet denken aan zowel het publieke geweld rondom Black Lives Matter als de Amerikaanse insurrectie van 6 januari 2021.
De complexe politiek vanJoker,en onze ambivalente gevoelens jegens het hoofdpersonage, keren terug in een specifieke visuele stijl: het beeld is constant in balans met de geflipte clown paradoxaal in het midden. Ook innovatief is het veelvuldige gebruik van muziek als representatie van Jokers gefragmenteerde mentale staat, wat Phillips in de vervolgfilm een stapje verder zal nemen, te oordelen naar de trailer waarin Phoenix, omineus, zijn lach een grimas, het klassieke Louis Armstrong-nummerWhen You're Smilingzingt.
Het tweede deel van de titel,Folie à deux,verwijst naar een psychische stoornis, een
'aandoening waarbij iemand de waandenkbeelden van iemand uit zijn directe omgeving overneemt'. Deze 'inductiepsychose' is het gevolg wanneer Joker na de gebeurtenissen van de eerste film in een inrichting belandt waar hij háár tegen het lijf loopt. Deone and onlyLady Gaga, die ook al goed was in Ridley ScottsHouse of Gucci. Ze speelt Harleen 'Lee' Quinzel oftewel Harley Quinn, een muziektherapeut in Arkam State Hospital.
Dit alles is om je enorm op te verheugen, of je nou graag in de zaal slurpt met popcorn op je schoot of niet. Phillips laat zien - althans, je hoopt dat hij het kunstje flikt - dat superheldenfilms slim kunnen zijn zonder heilige huisjes af te breken, dat normale mensen én fans ernaar kunnen kijken zonder zich te ergeren. Comics-lezers zijn vreemde figuren, maar we zijn oerconservatief, lastig tevreden te houden. We houden van traditie; we koesteren onze collecties. Toch willen we niets liever dan verhalen vervat in veelal vergeeld papier spectaculair,nieuw,verbeeld zien op het grote doek. En dat kán, zieJoker.
Gawie Keyser
Te zien vanaf 3 oktober