Engelen vs. Kleinpaste

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
18 augustus 2022
De briefwisseling tussen Ewald Engelen en Thijs Kleinpaste inDe Groenevan 28 juli is interessant, maar heel theoretisch. Als ik het goed begrijp zijn beiden het erover eens dat identiteitspolitiek voor een deel aﬂeidt van de materiële belangenstrijd die ook geldt voor 'identitair achtergestelden'. Beiden vinden dat daarnaast gevoeligheden op het vlak van identiteit veelal zeer reëel zijn en dus terecht alle mogelijke serieuze aandacht en steun verdienen. Maar Engelen zit toch wat meer op de lijn van 'klasse, suﬃe, niet identiteit', terwijl Kleinpaste hierbij voorbehouden maakt.
De verschillen tussen beiden gaan over ragﬁjne nuances, hoewel die op zich interessant zijn en inhoudelijk de moeite waard. Kleinpaste en Engelen zullen elkaar uiteindelijk heus wel ergens weten te vinden. Nog wat meer brieven over en weer en dan zijn we er wel uit, zou ik denken.
Bij mij blijft toch de vraag kriebelen: wat brengt dit alles aan praktisch soelaas voor links in Nederland en wellicht ook daarbuiten? Hadden positieve voorbeelden deze discussie niet veel meer handen en voeten kunnen geven? Beiden doen nogal laatdunkend over het huidige 'links' in ons land. Engelen stelt dat het gedoe van GroenLinks, D66 en PVDA met echte emancipatiestrijd niets te maken heeft, en Kleinpaste heeft het over een watersoep die hooguit liberaal-progressief is. Ik vind zelf ook dat links bij ons veel te verwijten valt. Maar opmerkingen als deze maken en daar verder geen positieve draai aan geven van hoe dan wél, dat is het kind met het badwater weggooien.
Hoe dan wél - daar moet het toch over gaan? De verdere details van deze discussie zouden toch daaraan ondergeschikt moeten zijn? Dan komt de praktijk van het engagement van alledag veel meer aan de orde. Dat is die hele agenda van maatschappelijke achterstellingen, bij alle getroﬀen groepen, materieel en qua vooroordelen. Ageren en discussiëren, samenwerken waar dat kan en dit uitbreiden. Dus veel meer vulling in die 'watersoep'. Gezien de malaise op links is dat een kwestie van klein beginnen. Maar dan zijn het toch juist opbeurende voorbeelden die ons iets kunnen leren?
JAAP WALING,Utrecht