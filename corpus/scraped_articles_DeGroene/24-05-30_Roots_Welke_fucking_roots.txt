Roots? Welke fucking roots?

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
30 mei 2024
THEATER Kinderjaren
Adjunct-directeur is hij geworden, van een mboschool. En hij is terug in zijn oude wijk, zo'n vijftien jaar nadat hij weg is gegaan. Het kan Oud-West zijn, of Crooswijk, de Schilderswijk. Hij draagt een mooi pak, hij heeft een fris gezicht: welvaart, en een zekere kennis van hoe de hazen lopen. Maar ontspannen is hij niet. Schrijver en acteur Amro Kasr zet zijn Khalid innerlijk gekweld neer. 'Ik dacht wie is die deurwaarder.' Zo wordt hij begroet door Mo'min, zijn oude jeugdvriend die achterbleef, gespeeld door Soufiane Moussouli (volgend jaar ook te zien in een Netflix-film over de Apple Store-gijzeling). Mo'min werkt in de haven en ademt een zwaar, ongezond verdriet. 'Je ziet er goed uit', krijgt hij van Khalid te horen, maar Mo'min ziet door al zijn goed aangepaste gevlei heen: 'Ga een student van je lopen motiveren, man.' En als Khalid weifelend over zijn roots in de wijk begint: 'Roots? Welke fucking roots? Ik loop hier al vijfendertig fucking jaar rond. Nog nooit roots gezien. Heeft iemand ergens roots zien liggen?'
Kasr vangt de stroefheid van het weerzien scherp. Het wantrouwen dat metsocial climbinggepaard gaat wordt helemaal uitgespeeld, en Moussouli geeft het uitzonderlijk mooi gestalte, de mengeling van afgunst en morele superioriteit. Beetje bij beetje komen de stukjes informatie los over hun beider levens in de jaren dat ze vervreemd van elkaar raakten. Een carrière in het onderwijs, een zieke moeder. En de herinneringen aan vroeger. Khalid: 'Hee, had jij niet dat gedicht hee, meneer Koch, Nederlands drie havo, ik ben niet uw exoot.'
Het mooie van de nieuwe tekst van deze eenakter van Kasr is dat de plot diep verzonken ligt in het geheel, en nergens de nadrukkelijkheid krijgt die plotgedreven werk in de weg kan zitten. Het is hem om die jongens te doen, wat er van hun hoop is terechtgekomen en van hun angsten. Wat zich tussen hen afspeelt, tijdens het weerzien, de verschillen in hun levensloop, die met klasse en racisme te maken hebben.
Khalid doet aancode switching, of eigenlijk erger, hij vertaalt voor de witte mensen in de ruimte en Mo'min zal het hem niet laten vergeten. 'Waarom moet je alles vertalen? Ze hebben je goed afgericht hè? (...) Daarom ben je ook aangenomen. Omdat ze niet met die leerlingen kunnen praten. Khalid, kan jij met die beesten gaan praten.' Het zware verdriet van Mo'min, het personage van Soufiane Moussouli slaat in een ogenblik om in deze doffe woede. Langzaam komen we erachter waarom. De god van Mo'min houdt hem ook vast, in een schuldig denken, terwijl Khalid, mogelijk schuldiger, die god achter zich liet. Maar of hij nu een vrijer leven leidt? Daar komt geen antwoord op. Het is een prachtig portret van een jeugdvriendschap, van blijven en weggaan uit je 'krachtwijk'.
Han van Wieringen
Amro Kasr/Frascati Producties i.s.m. Theater van Deyssel.
Kinderjaren tellen hier dubbel
is te zien in CC Amstel en Theater Bellevue, data ophttps://frascatitheater.nl