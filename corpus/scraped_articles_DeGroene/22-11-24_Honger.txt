Honger

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
24 november 2022
FILM The Wonder
De eerste scène vraagt aandacht voor hoe de film gemaakt is. De camera toont een set die in de steigers staat en beweegt dan naar rechts richting een ruimte waar gebouwen en kamers wel klaar zijn. Een voice-over: 'De mensen die je gaat ontmoeten, de personages, geloven met volledige toewijding in hun verhaal.' Dan zijn we in het halfdonker ín dat verhaal, in 1862 als de Engelse verpleegkundige Elizabeth 'Lib' Wright (Florence Pugh) in een gehucht in Ierland arriveert om het geval te onderzoeken van de elfjarige Anna (Kíla Lord Cassidy) die al vier maanden niets eet.
De grote hongersnood van pakweg twintig jaar eerder heeft deze diepgelovige gemeenschap permanent getekend. De schuld van de ramp schuiven ze in de schoenen van de Engelsen. Toch krijgt uitgerekend Lib opdracht van prominente 'wijze mannen' - arts, dominee, boer, et cetera - om de zaak van Anna te onderzoeken door haar te observeren. Meer mag Lib niet doen. Dit brengt wrijving, zeker als ze tot haar verbazing ziet dat Anna's moeder en vader ervan overtuigd zijn dat hun dochter door God wordt gevoed. Een mooie vraag rijst: met hoeveel 'toewijding' nemenwijdit verhaal tot ons? Kunnen we zoals Anna, haar ouders en de dorpelingen echt, maar dan ook echt in iets geloven dat we niet kunnenobserveren?Lib kan dat niet - zij heeft aan den lijve ervaren wat het geloof je brengt, namelijk niets, aangezien ze een dochter aan de dood heeft moeten afstaan.
The Wonderis geregisseerd door de Chileen Sebastián Lelio die in 2017 de Oscar voor beste buitenlandse film won metA Fantastic Woman,over een transgender zangeres in Santiago. VoorThe Wondergebruikte Lelio een bijzonder fotografisch proces: digitaal gedraaid, overgezet op echte film en vervolgens gedigitaliseerd voor uitzending. De resulterende, korrelige beeldstructuur doet denken aan 'echte film', temeer omdat dehigh dynamic range,tegenwoordig vaak standaard bij streamingdiensten, de contrasten tussen licht en donker accentueert. Spectaculair. Scènes binnen zijn extreem donker, verlicht door zichtbare bronnen, bijvoorbeeld een open haard, kaarsen of een waterige zon. Maar alles kun je duidelijk zien, ook al heerst duisternis.
Vreemde soundscapes begeleiden de beelden, vooral buiten op de heidevelden waar tekens in de natuur een nóg ondoorgrondelijker mysterie suggereren. Maar in Libs ervaring is God in geen velden of wegen te bekennen. Wát een rol is dit van Pugh - haar beste sindsLady Macbeth(2016). Ze speelt alsof haar leven ervan afhangt. De scènes waarin ze alleen in haar herbergkamer worstelt met behalve de zaak-Anna ook haar eigen demonen, dompelen ons onder in wanhoop, in Libs verlangen, ja,honger,naar verlossing.
The Wonderis een 'Netflix-film', en dat klinkt stom en saai. Maar in dit geval is dat kleine scherm thuis de locatie van een echt wonder, een van cinematografische aard.
Gawie Keyser
Nu te zien op Netflix