Fanon

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
6 oktober 2022
Wat vooral ontbreekt in het artikel van Esha Guy Hadjadj over Camus (inDe Groenevan 15 september), evenals in de publicaties van Camus zelf, voorzover mij bekend, zijn de ideeën van Fanon over wie er Algerijn is, en over hoe de oorlog moest aﬂopen. Fanon zag iedereen die zich, naar vermogen, inzette voor de onafhankelijkheid van Algerije als een Algerijn. Het onafhankelijke Algerije, het beoogde resultaat van de oorlog, zou Franse Algerijnen niet uitzetten, voorzover zij het onafhankelijke Algerije zouden ondersteunen, nog steeds naar vermogen. Waarom had Camus geen oog voor deze mogelijkheid? Want zijn vrees voor de toekomst van zijn moeder, al dan niet vervolgd en uitgezet, zou daarmee niet langer gegrond zijn. Hadjadj blijft hameren, Camus volgend, op een simpele tweedeling tussen een Algerijns Algerije en een Frans Algerije. Beiden vergeten daarbij de dialectiek die leidt tot ieders bevrijding. Een vrij Algerije, met zowel Algerijnse als Franse burgers, verenigd in een gemeenschappelijk streven naar een leefbaar Algerije, met gelijke rechten voor iedere inwoner die dit steven naleeft, en alweer naar vermogen. Dialectiek was niet iets waar Camus voor open stond. Fanon deed dit wel, in navolging van Sartre. Camus kan de geschriften van Fanon niet langer bestuderen. Hadjadj wel.
RENÉ VAN DER HAAR,Nijmegen
U kunt uw ingezonden brief van maximaal 400 woorden sturen naargroene@groene.nl