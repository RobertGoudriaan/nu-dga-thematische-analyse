Suriname accepteert Halsema's slavernij-excuses niet

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
2 juni 2022
Paramaribo- Femke Halsema heeft tijdens haar werkbezoek aan Suriname excuses aangeboden voor de rol die het Amsterdamse stadsbestuur heeft gespeeld in het slavernijverleden. Dat deed de burgemeester van Amsterdam vorige week in een interview op de
Surinaamse radiozender abc. 'Zoals vele Surinamers erfgenamen zijn van de tot slaaf gemaakten ben ik een erfgenaam van het stadsbestuur van toen. Namens dat stadsbestuur bied ik ook aan de Surinaamse bevolking mijn excuses aan.' In juli vorig jaar deed ze dit ook al tijdens de nationale herdenking van de afschaffing van de slavernij in het Amsterdamse Oosterpark. 'Voor mij en ik denk ook voor Amsterdamse Surinamers is het belangrijk dat ik dat excuus nog eens herhaal, nu wij opnieuw voet zetten op Surinaamse bodem', zei Halsema nu.
Armand Zunder, voorzitter van de Nationale Reparatie Commissie Suriname, is niet te spreken over de manier waarop Halsema de excuses op de radio heeft gemaakt. 'Excuses aanbieden voor het slavernijverleden is een plechtige en serieuze zaak, je moet er tijd voor maken. Wat ze hier op de radio heeft gedaan, is voor ons niet acceptabel.' Erkenning, excuses en herstel zijn drie zaken die volgens hem onafscheidelijk zijn. Nederland moet projecten en programma's financieren om de achtergestelde positie van inheemsen en nazaten van de tot slaaf gemaakten in Suriname te herstellen. 'Wij leven vandaag nog steeds met de gevolgen van het slavernijverleden. Zonder een herstelprogramma worden excuses niet geaccepteerd.'
Maar Halsema is niet bezig met herstelbetalingen, zegt ze tegenover de Surinaamse pers: 'Ik vind het een lastig onderwerp.' De vraag is volgens haar of herstelbetalingen iets doen aan de pijn die is geleden. Het stadsbestuur van Amsterdam legt de focus op bewustwording in eigen stad. 'Veel van het racisme dat wij in Amsterdam kennen rust op de slavernij en de vooroordelen die daarmee gepaard gaan.' In Amsterdam worden onder meer debatten gevoerd over de betekenis van slavernij in het verleden en hoe het systeem doorwerkt tot op vandaag.
Halsema heeft de excuses op de radio niet herhaald tijdens een officiÃ«le openbare gelegenheid in Suriname. Op de vraag of ze dat van plan was, zei Halsema op de radio: 'U bent ook openbaar. U heeft waarschijnlijk een heel groot platform hier in Suriname.'