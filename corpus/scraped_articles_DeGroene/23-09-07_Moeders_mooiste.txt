Moeders mooiste

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
7 september 2023
FILM Sisu
Carlos Ezquerra (1947-2018) was een Spaanse striptekenaar die in de jaren zeventig en tachtig bekendheid verwierf met zijn opwindende, ruwe stijl in verschillende verhalen in wekelijkse publicaties zoalsBattle Picture Weeklyen vooral het legendarische2000 AD. Ezquerra's strippanelen zijn extreem gedetailleerd. Ogenschijnlijk geïnspireerd door figuren in films van de Italiaanse cineast Sergio Leone creëerde Ezquerra personages met lelijke, verwrongen gezichten. Zijn belangrijkste stijlkenmerk: constante actie tegen een achtergrond, vaak in zwart-wit, van viezigheid en verval.
Of de Finse regisseur Jalmari Helander het werk van Ezquerra kent, kon ik niet bevestigen. Toch voelt het of 'Ezquerra' als een geest aanwezig is in iedere scène van HelandersSisu, een knotsgekke, comics-achtige Tweede Wereldoorlog-film waarin een Finse goudzoeker en Special Forces-krachtpatser in het onherbergzame Laplandse landschap verschrikkelijk tekeergaat onder de nazi's. Nu is commando-held Korpi (Jorma Tommila) allerminst moeders mooiste, met zijn woeste baard, wilde ogen en torso overtrekt met littekens. Maar hij is een plaatje vergeleken met de nazi's. Die hebben Ezquerra-gezichten: kleine ogen, scheve, platte neuzen, een huid vol gaten en een hoofd, kortgeschoren, vol knobbels.
Het bloed spat van het scherm af. Arme nazi's. Hier lijden ze nog meer dan in Quentin Tarantino'sInglourious Basterds(2009) waarin luitenant Aldo Raine (Brad Pitt) zegt: 'You probably heard we ain't in the prisoner-takin' business; we're in the killin' nazi business.'
En inSisuis 'business' inderdaad 'a-boomin'' (Aldo). Op een bizarre manier is dit bevrijdend om te zien, juist omdat de actie en het verhaal onmogelijk zijn. De titel is een Fins woord dat aldus de titelsequentie onvertaalbaar is, of dat zoiets betekent als een 'vorm van dapperheid en ongelooflijk doorzettingsvermogen op het moment dat alles verloren lijkt'. Korpi geeft nooit op, zelfs niet als de nazi's hem te pakken krijgen en hem ophangen. Hierredthij zichzelf uit. Hoe hij dat doet, moet simpelweg gezien worden.
Afgezien van het plezier dat te beleven valt aan de viscerale kwaliteit van de actie heeftSisueen zweem van meerwaarde. Nét genoeg, meer zou afleiden. Terwijl Korpi, half dood, achter de nazi's aan zit, blijkt dat een vrachtauto met een stuk of zes Finse vrouwen deel van het nazi-konvooi uitmaakt. De nazi's sleuren de vrouwen met zich mee, voor 'vertier'. Ook dit kan Korpi niet verkroppen, maar hij heeft zo zijn eigen problemen. Dus nemen de vrouwen het heft - en het iconische DuitseMaschinenpistole 40- in handen waardoor debad guyshet nog zwaarder krijgen.
Naast de invloed van Ezquerra's kunst (eigenlijk ben ik er nu van overtuigd dat de regisseur zijn werk als inspiratiebron heeft gebruikt) steelt de hoofdrolspeler de show. Stoïcijns gaat Korpi door, woest omdat de nazi's zijn land bezetten, woest omdat ze z'n goud hebben gestolen. Hij heeft ook een leuk hondje (zie Ezquerra's stripStrontium Dog).Die blijft de hele tijd bij hem.
Gawie Keyser
Te zien vanaf 7 september
Vrouwen nemen het heft in handen tegen de bad guys in Sisu