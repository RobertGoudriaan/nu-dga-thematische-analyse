Drie maal

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
16 juni 2022
Ik lees wel drie keer inDe Groenevan 2 juni een oproep tot fundamentele verandering. De lelijkheid en leugen van oorlog en wapenhandel, de onzinnige nieuwspraak van een verbintenis van de biologische landbouw met genetische manipulatie en onze scheve verhouding tot het leven en daarmee tot de dood. De drie artikelen benoemen in feite dezelfde vervreemding die ons zo dicht bij de afgrond heeft gebracht. De menselijke vasthoudendheid in het stimuleren van onwetendheid, geweld, haat, vluchtgedrag en technologische fake-oplossingen is schrijnend. Terwijl de oplossingen zo voor de hand liggen.
Tegenintuïtieve wijsheid is inderdaad, zoals John Keane zich afvraagt: 'Kunnen we over onze eigen schaduw heen springen?' Of zoals Marli Huijer in een door mij als helder en inspirerend ervaren artikel schrijft, in mijn woorden: het leven is pas te vieren als we het sterven omarmen. Niet door oorlog, geweld, manipulatie, wél door eenvoud, mededogen en een bewuste en natuurlijk wijze van afscheid.
En in de wereld om ons heen: hoe onvoorstelbaar ver staan we van een heilzame samenleving af. Hoe immens is onze vervreemding van wie we zijn en van wat het leven is. De tijd om dat beschaving en vooruitgang te noemen is al lang voorbij. En hoe groot is de kans en opdracht dit festijn van obesitas, ook in geestelijke zin, van geweldsdenken, maakbaarheid en ecologische destructiviteit onder de noemer van 'vernieuwing' deﬁnitief los te laten en de rug toe te keren. Buiten de comfortzone liggen vrijheid, liefde en toekomst.
THEO KOSTER,Giethoorn
U kunt uw ingezonden brief van maximaal 400 woorden sturen naargroene@groene.nl