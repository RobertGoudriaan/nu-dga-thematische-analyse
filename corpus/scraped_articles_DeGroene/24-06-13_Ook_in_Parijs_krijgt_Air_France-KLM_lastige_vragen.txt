Ook in Parijs krijgt Air France-KLM lastige vragen

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
13 juni 2024
Parijs -'Het is geweldig om in Parijs te zijn, de stad waar het beroemde klimaatakkoord is getekend', zei Winnie Oussoren, woordvoerder van Milieudefensie vorige week tijdens de jaarlijkse aandeelhoudersvergadering Air France-klm in het Hilton op vliegveld Charles de Gaulle. 'Maar onderzoek van de Breda University of Applied Sciences wijst uit dat klm in plaats van de benodigde 48 procent minder CO2 ten opzichte van 2019, in 2030 zelfs zes procent meer CO2 zal uitstoten.'
Het niet voldoen aan de klimaatafspraken komt mede voort uit het fenomeen omvliegen, vertelde een bevlogen Oussoren (21), die naast haar woordvoerderschap binnenkort een master Political Environmental Science start. 'Meer dan de helft van de klm-passagiers wordt met een goedkoop ticket naar Schiphol gelokt vanwaar ze met klm naar hun eindbestemming vliegen. Ze vliegen dus om. Deze omvlieger stoot gemiddeld twee keer zo veel CO2 uit als een passagier die direct vliegt. klm zou volgens Breda University dertig keer minder CO2 kunnen uitstoten zonder de maandelijkse 400.000 omvliegers. klm doet dit uit winstoogpunt, het rekent op 25 procent groei.'
Oussoren wil niet zozeer de burger maar vooral bedrijven die de middelen Ã©n de verantwoordelijkheid dragen dwingen tot een systeemverandering 'waarmee we op een rechtvaardige manier kunnen consumeren'. En dat vinden ook de 120 activistische aandeelhouders die met een Air France-klm-aandeel van tien euro toegang hebben gekregen tot de aandeelhoudersvergadering en vragen mogen stellen.
Oussoren stelt de hamvraag: 'Zal klm haar CO2-uitstoot op basis van de uitstoot van 2019 met 48 procent, inclusief die van hun passagiers en leveranciers, verminderen in 2030?'
Marjan Rintel, president-directeur van klm verklaart zakelijk met de huidige klimaatstrategie 'kleine en grote stappen' te zetten. Oussoren: 'We vragen een eerlijk klimaatplan van klm, maar u vindt de klimaatcrisis geen serieuze bedreiging en weigert uw verantwoordelijkheid te nemen.'
Over de hoofden van de aandeelhouders heen vliegen voor het oog van het toch wat ongemakkelijke Air France-klm board papieren vliegtuigjes met de tekst: 'You are polluting our sky, we pay the price.'Daarna verlaat Milieudefensie met haar activistische aandeelhouders vreedzaam de zaal.
Milieudefensie onderzoekt de mogelijkheid om via de rechter na Shell en ing ook klm te dwingen zich aan het klimaatakkoord van Parijs te houden.