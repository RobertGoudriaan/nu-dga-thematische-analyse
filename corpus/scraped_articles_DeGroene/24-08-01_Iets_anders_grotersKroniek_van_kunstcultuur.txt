Iets anders, groters Kroniek van kunst&cultuur

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
1 augustus 2024
KUNST Basma al-Sharif
Ouroboros(2017) is de eerste langspeelfilm van Basma al-Sharif en hij wordt gescreend tijdensThe Place Where I Was Condemned to Live,de eerste solotentoonstelling van de kunstenaar in Nederland. De openingssequentie is indringend: dronebeelden van de oceaan, achterstevoren afgespeeld waardoor de golven een tegennatuurlijke beweging maken. De camera trekt zich terug en het oceanische ritme wordt vervangen door de aanwezigheid van menselijke sporen van architectuur en infrastructuur. Dieper het land in wordt duidelijk dat dit de Gazastrook is. De digitale shots, ook van verwoeste gebouwen in Gaza, worden afgewisseld met analoge 16mm-opnamen. Plaatsen, landschappen lopen desoriënterend in elkaar over. Protagonisten blijven anoniem, maar niet afstandelijk; het gaat om hun handelingen in het moment. Soms zijn de shotsin reverse,soms lopen ze weer lineair.
Bijzonder is de voice-over van collega Sky Hopinka, in de bedreigde Inheemse taal Chinook, die zo wordt verbonden aan de Palestijnse strijd. In een interview metThe White Reviewrefereert Al-Sharif aan Palestina als een 'cyclus van vernietiging en wederopstanding', die ze wilde verbinden met andere tijden en plaatsen. Wat er in Gaza gebeurt, gaat ons allemaal aan. Yaser Murtaja, cameraman van de dronebeelden, werd in 2018 vermoord door Israëlische veiligheidstroepen.
Die intelligente, raadselachtige meerlagigheid kenmerkt het werk van Al-Sharif. Ze is van Palestijnse afkomst, geboren in Koeweit, nu gevestigd in Berlijn, na woonachtig te zijn geweest in onder meer Frankrijk en de Verenigde Staten. Deze context wordt ingezet in haar werk - installatie, film, video, tekst, beeld - maar steeds zijdelings, als lens voor iets anders, groters.
The Place Where I Was Condemned to Livebestaat uit drie installaties en daarnaast ook workshops, readings, een symposium. InTrompe l'oeil(2016), de visueel meest uitgebreide installatie, staan twee wanden met daarop een levensgroot interieur (dat ook lijkt te zijn gebruikt inOuroboros).Daarvoor twee stoelen, een bijzettafeltje en een videoloop. Details in het interieur zijn foto's van mensen in de woestijn: tot slaaf gemaakte Arabieren, uit de filmLawrence of Arabia.
Aan de achterkant van de installatie is een galerij met reproducties van archiefbeelden, die ook in de video terugkomen. Algauw zijn er koloniale en imperiale geschiedenissen in te herkennen. Op een bijzettafeltje zijn onopvallende afbeeldingen aangebracht, die herkenbaar zijn als persoonlijk: een foto van een knuffeleend en een polaroid van een jonge vrouw in eigentijdse kleding die deze foto voor haar gezicht houdt. De knuffel die ooit is meegenomen tijdens een al dan niet gedwongen verhuizing. De mens die zich wapent met onthouden of vergeten.
De video met aanstekelijke elektronische soundtrack laat huiselijke scènes zien, zonder dat die biografisch worden. In het alledaagse ritme van het bakken van een omelet, op het balkon zitten en naar de wc gaan worden de archiefbeelden geïntegreerd; de politiek raakt altijd aan de meest intieme sfeer.
Fabienne Rachmadiev
The Place Where I Was Condemned to Live
van Basma al-Sharif, t/m 8 september in De Appel, Amsterdam.https://deappel.nl
Sigrún Sveinsdóttir | Links: The Place Where I Was Condemned to Live van Basma al-Sharif;