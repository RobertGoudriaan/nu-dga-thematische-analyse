Hoe blijf je mens?

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
11 april 2024
FILM Civil War
In Alex Garlands film over de Tweede Amerikaanse Burgeroorlog heeft de zittende president fysiek iets weg van Donald Trump, maar komt hij net als Joe Biden moeilijk uit zijn woorden. Zijn regering kampt met opstand van de 'Westelijke Machten', maar die bestaan uit een onwaarschijnlijke coalitie van separatisten uit het Conservatieve Texas en het traditioneel Democratisch gezinde Californië.Good guysenbad guys?Die zijn er niet inCivil War.
De crux is dat politiek verdwijnt op het moment dat de beschavingsvoorwaarden wegvallen. Dan gelden geraffineerde spin en soundbites niet meer. Zelfs met Von Clausewitz kom je nergens. Oorlog als de voortzetting van politiek maar dan met andere middelen? Dat zien we niet inCivil War. 'Middelen' suggereren een plan. Dat is er niet.
Dit moeten we weten van Garland: oorlog toont de moderne politiek als eenscam,een spelletje van mannen die worden ontmaskerd als geëmasculeerde papzakken die dingen kunnen roepen zoals 'ik sla je op je bek', maar die vervolgens de eerste zijn om de handen in de lucht te steken als de nood aan de man is.
Opkomst Kirsten Dunst. Ze is Lee, oorlogsfotograaf die wel alles heeft gezien. En ze is macho, ik denk wel de meest macho van alle personages die ik in recente tijden heb gezien. 'Doe je kevlar aan', gromt ze richting Jessie (Cailee Spaeny), een leerling-fotograaf die samen met Lee en nog twee journalisten, Joel (Wagner Moura) en Sammy (de altijd fantastisch spelende Stephen McKinley Henderson), een hachelijke reis onderneemt: door de oorlogszone heen naar Washington waar ze de president willen interviewen. Misschien weet Lee dat het plan nihilistisch is; Washington staat immers op het punt te worden ingenomen door de Westelijke Machten. Wat valt er dan nog te interviewen? Hoe wrang: er is zoveel nieuws - massaslachting, beschaving ingestort, toekomst weg - dat er geen nieuws meer is.
Garland vangt hiermee de tijdgeest, net zoals hij dat deed met zijn vorige film,Men,de Engelsefolk horror-parabel die meesterlijk blootlegt hoe de relatie tussen mannen en vrouwen laveert tussen uitersten van haat en begeerte en wreedheid en compassie.
Dit heeftMengemeen metCivil War:zo gepolariseerd zijn we geraakt dat alle nuance verdampt. De eindtijd is ingegaan. En de vraag: hoe blijf je dan nog 'mens'? Teken aan de wand: Garland heeft aangekondigd naCivil Warte stoppen met films maken.
Maar: cinema biedt altijd hoop, ookCivil War. In het laatste kwartier (ik verklap niets) wordt er hevig gevochten in de gangen van het Witte Huis. Lee, in kevlar, volgt de commandotroepen en maakt foto's. Althans, ze probeert dat. Ze deinst terug, kijkt weg van de horror. Dit mag niet, zegt het personage van de groots acterende Dunst hiermee. Macho is ze, ja, maar eerst is ze mens. Volkomen inspirerend om te zien.
Gawie Keyser
Te zien vanaf 11 april
Just Entertainment | Kirsten Dunst als fotografe Lee in Civil War