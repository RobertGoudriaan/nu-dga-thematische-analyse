Muttersuche

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
8 augustus 2024
TELEVISIE Als ik mijn ogen sluit
Als ik mijn ogen sluitvan Pieter van Huystee is eenMuttersuche. Zij was een van tienduizenden die in Japanse vrouwenkampen werden opgesloten. Ze overleefde het. Duizenden niet. Over dat lijden is lang gezwegen. Door betrokkenen, die als alle slachtoffers van gruwelen vaak niet kunnen spreken over wat ze ondergingen en zagen. Maar ook bij gebrek aan luisterend oor. Naar Nederland gekomen troffen ze een bevolking die door eigen ontberingen niet openstond voor andermans leed. Waar later bij kwam dat het koloniaal verleden steeds verder besmet raakte.
Moeder Van Huystee is inmiddels overleden, net als de meeste betrokkenen, en bij haar zoon groeide schuldbesef: hij had te weinig opengestaan voor haar 'leven en lot', daar en toen. Spijt over nooit gestelde vragen aan dode ouders is veelvoorkomend, maar dit is een pijnlijker variant: het gevoel tekort geschoten te zijn. De filmer zoekt zijn moeder via lotgenoten, nu het nog net kan, en zo wordt het veel bredere geschiedschrijving. Probleem: er bestaat geen filmbeeld van de kampen en er zijn nauwelijks foto's. Wel verrassend veel tekeningen, van simpel tot razendknap, door gevangenen gemaakt. Ze zijn even belangrijk als de veertientalking heads.Die vormen een waardig vrouwenkoor dat een indringend oratorium zingt. Sommigen kost dat duidelijk moeite vanwege herbeleving. Voor anderen spiegelt het een houding die verder leven mogelijk maakte na traumatische ervaringen: 'het is gebeurd' - een zinnetje waarin zowel lijden als acceptatie als defaitisme vervat kan zijn.
Verwacht geen zelfbeklag: al meteen vraagt iemand zich af waarom zij over haar vroeger leed zou vertellen waar nu wereldwijd ontelbaren op de vlucht zijn. Er is zeker heim- en tijdwee naar dat verloren Indisch paradijs, maar soms ook besef van schuldig fundament eronder. De pijnlijkheid van die rassenmaatschappij zit alleen al in het verhaal van een dame met 'Indisch bloed' die als kind op het schooltje als enige geen Sintcadeau kreeg nadat haar witte vader overleed: moeder en zij hoorden er niet langer bij.
Dat zwijgen standaard was, lag niet alleen aan onge√Ønteresseerde Nederlanders. Een ander vertelt dat als haar moeder ooit iets zei over doorstaan leed, vader dat wegwuifde: hij had het erger gehad. Het zijn indrukwekkende, soms verrassende verhalen, en indrukwekkend ook de manier waarop deze vrouwen, de meesten hoorbaar van 'welgestelde komaf', in beeld zijn gebracht - juist ook in langdurig zwijgende passages. Minder gelukkig vind ik de esthetiek van de animatie waarin verhalen soms te nadrukkelijk worden verbeeld. Het wegwuiven van de vader mondt bijvoorbeeld uit in een schreeuwende ruzie. Terwijl het juist om stille terugkeer naar zwijgen ging. Ook desoundscapevan de overigens onvolprezen Harry de Wit is me soms te extreem. Smaakkwestie. Maar vooral: een indringend document. Op 15 augustus, de Indische 4 en 5 mei ineen. Veel meer 4 dan 5.
Walter van der Kooi
Pieter van Huystee,Als ik mijn ogen sluit: Leven met de Japanse kampen,NTR 2Doc, donderdag 15 augustus, NPO2, 22.10 uur