Massavermaak Kroniek van kunst&cultuur

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
6 oktober 2022
FILM Blonde
Hoe meer regisseur Andrew Dominik de Marilyn Monroe-mythe in zijn bijna drie uur durendeBlondedeconstrueert, hoe sterker die zich manifesteert, zoveel dat het werk uiteindelijk alles bevestigt wat we over haar weten. Dit is wrang, omdat de bedoeling juist het omkeerde is, namelijk de gevestigde Marilyn-iconografie in een nieuw licht plaatsen. Des te mysterieuzer is het dat Dominiks film wérkt - ik heb ademloos gekeken.
Het gebruik van afwisselend kleur en zwartwit en van verschillende beeldformaten, van ouderwets vierkant naar breed, vestigt de aandacht op het 'idee' van cinema, op de klassiekromantische films die Monroe zelf maakte. Talloze beroemde scènes uit haar films (jurk opwaaiend op Times Square) en herkenbare foto's (in de natuur met Arthur Miller) komen voorbij. Hiertegenover staat een sfeer van gothic horror die onze visie op haar moet ondermijnen. Maar de scheve camerahoeken, verwrongen gezichten gecreëerd door filters en lenzen en de inmiddels beruchte scène van een miskraam verbeeld vanuit het lichaam van Marilyn ondermijnen vreemd genoeg niets. Ze versterken juist het geromantiseerde beeld dat we van haar hebben. Wat misschien het hele punt is: Norma Jeane was er nooit, er was altijd alleen maar 'fictie', een eindeloze beeldencyclus van 'Marilyn Monroe'. Zo isBlondeallerminst een biografische film, eerder een impressionistische visie op de tirannie van massavermaak.
Toch was 'Norma Jeane' ooit ergens een echt mens. Moeder was een draak, vader was afwezig. En dan is Freud nooit ver weg. Op dit punt is de film problematisch. Want verder dan 'Norma Jeane mist een lieve vader in haar leven' komt Dominik niet. Of je moet het zo zien: ze had haar leven lang geen echte vader en het waren de surrogaat-vaders - al die producenten, regisseurs en giftige vriendjes en echtgenoten - die haar leven vergalden. Opvallend is dat Joyce Carol Oates, auteur van het boek waar de film op is gebaseerd, zich in positieve zin over dit aspect van de film heeft uitgesproken. Je kunt het ook niet missen:Blondeverbeeldt het trauma van de verkrachte vrouw.
Ergens stuit ik op een citaat van zo'n man, macho John Huston, regisseur vanThe Asphalt Jungle(1950) en de laatste film die ze voltooide,The Misfits(1961). Hij zei: 'Onzin. Hollywood heeft haar hart niet gebroken. Ze was opmerkzaam, hardvochtig... gewiekst... Ze putte uit haar eigen ervaringen en vond daarin iets unieks... Ze vond dingen over het vrouw-zijn in zichzelf.' Lees hierin wat je wil, Marilyn blijft een verpletterende impact maken op dat scherm, juist ook inBlonde. Ana de Armas schittert in de hoofdrol. Naast haar is Bobby Cannavale een prachtige bruut van een Joe DiMaggio en is Adrien Brody een vertederende, nerveuze Arthur Miller. Zeker, Norma Jeane was slachtoffer van al die 'daddy's'. Maar Marilyn heeft een power, o, wat een power.
Gawie Keyser
Nu te zien op Netflix
Netflix | Ana de Armas als Marilyn Monroe in de film Blonde van regisseur Andrew Dominik