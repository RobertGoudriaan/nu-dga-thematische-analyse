Geopolitiek sprookje

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
2 november 2023
Van alle recente dystopischeklimaat- en toekomstromans isDe wedergeboortevan Erdal Balci waarschijnlijk de meest rigoureuze. Balci, bekend als columnist voorde Volkskrant,legde voor zijn vierde roman de hele aardbol opnieuw op de tekentafel.
We schrijven het jaar 2128. Om het klimaat te redden is zo ongeveer de hele wereldbevolking naar Europa geëmigreerd en opnieuw ingericht onder regie van Zuster Robot, een kunstmatige intelligentie. Lokale monumenten zijn nagebouwd, zodat de thuisverlaters na de Grote Verhuizing in een vertrouwde leefwereld kunnen blijven. Zo is India naar Bulgarije verplaatst en Argentinië ergens naar Zuid-Europa.
Het land Ahiska, in de Kaukasus, is verplaatst naar Scandinavië, en daar is ook de held van deze roman geboren. Aziz moet voor een Europese rechter verschijnen omdat hij drie Europese principes heeft geschonden. Hij wordt daarom naar een Zelfkritiekcentrum (zkc) gestuurd buiten Europa. Heel rouwig is Aziz er niet om, want zijn nieuwe land voelde na al die jaren nog altijd niet als woonplaats, maar als 'de fantasie van de anderen'.
Bij al die buitenissigheden (er zijn er nog veel meer) moest ik denken aan het pleidooi dat de Poolse Nobelprijswinnares Olga Tokarczuk hield voor excentriciteit in romans. In haar begin dit jaar vertaalde bundeling essaysDe tedere vertellerpleit zij voor romans met atypische gezichtspunten, bijvoorbeeld door 'een vreemd, metafysisch element' toe te voegen aan een verder realistische roman.
Dat zou de roman kunnen optillen boven de sterk op het eigen ik gerichte neiging van de romans van tegenwoordig, die alleen nog maar variaties dreigen te worden op 'ik vertel je mijn geschiedenis' en 'ik vertel jullie de geschiedenis van mijn familie'. Daarvoor in de plaats zou de excentriciteit een mythisch perspectief inbrengen, die verhalen een universelere, parabelachtige kracht geven.
Interessant aan Balci is dat hij met zijn vierde roman precies die omslag maakt. Zijn vorige roman,Gevangenisjaren(2021), was juist een realistische, sterk autobiografisch geïnspireerde roman over een kind uit een Turks migrantengezin, opgroeiend in de Utrechtse wijk Lombok. Kortom, 'ik vertel je mijn geschiedenis en die van mijn familie'. Die roman liet zich lezen als een pleidooi voor de Europese Verlichting, tegen streng-islamitische invloeden in het nieuwe vaderland. Wat Balci betrof mocht heel de wereld één groot Europa worden, vertelde hij in interviews.
Nu hij die wens heeft doorgevoerd in een gedachtenexperimentin extremiskomen ook de schaduwkanten daarvan in beeld.Brave New Europehad hij het ook kunnen noemen, want hoe vrij zijn de Europeanen voor wie alleen de autonomie van het individu heilig is, en zelfstandig denken een ideologie op zichzelf is geworden, gesurveilleerd door twijfelachtige kunstmatige intelligentie?
Dat blijft allemaal wat abstract, zoals veel in dit boek een cerebrale exercitie is, maar iets persoonlijker wordt het als Balci een ander futuristisch element introduceert. Vóór een bepaalde leeftijd heeft een kind in het nieuwe Europa recht op wedergeboorte mocht het komen te overlijden. Uit stamcellen wordt een genetische kopie toegekend aan een vrouw met kinderwens. Dit gebeurt ook met het broertje van Aziz, Erai, dat aan leukemie leed en tijdens de vlucht naar Europa (in de hoop op een operatie daar) overlijdt. Hij wordt wedergeboren als Anil uit het lichaam van Shirin. Aziz speurt Shirin op en begint vervolgens een relatie met haar. Maar als Shirin erachter komt dat haar man de broer is van haar kind, verbreekt ze de relatie.
Door de futuristische wetenschap te koppelen aan het oude reïncarnatiegeloof krijgt dit verhaal steeds meer mythologische trekjes, al blijft het moeilijk je hoofd er helemaal bij te houden, zeker als de hoofdpersonen zich tegelijkertijd op schepen beginnen te verplaatsen en personages overboord vallen en van het ene schip op het andere belanden. Er is een schip, door Arabieren geleid, dat mensen met heimwee juist uit Europa terug wil halen, samen met geboren Europeanen die gelokt worden door valse droombeelden. Er is een Amerikaans schip, waar ze er alles aan doen om mensen verslaafd te maken aan consumptie. Er is een Chinees schip, dat naar een land uitvaart waar vaste structuren en hard werken je verlossen van het ingewikkelde Europese autonome denken.
Ik denk dat we deze roman moeten zien als een combinatie van uitdijend sprookje en politiek-filosofisch gedachtenexperiment. Dat is gewaagd, prikkelend, maar gaat wel ten koste van de personages die, op een paar indringende passages na, niet werkelijk inleefbaar worden. Op de grote nieuwe wereldbol zie je voortdurend de liniaallijnen van de auteur door de vertelling heen.
De personages missen hierdoor de kleuring die Balci's eerdere autofictie wel had. Dramatische wendingen worden vaak in één zin verteld. Een hereniging met een overboord geslagen vriend gaat bijvoorbeeld zo: 'Aziz sprong op van vreugde bij het horen van Mikails stem en sloot de dood gewaande in zijn armen.' Werkelijk delen in de ervaring doe je als lezer niet. Maar dat lijkt ook niet waar het Balci vooral om te doen is. Dit is een parabel die meer tot het hoofd dan tot het hart spreekt.
Voor Europeanen is de autonomie van het individu heilig
ERDAL BALCI De wedergeboorte De Geus, 320 blz. Patricia Börger | Als het aan Erdal Balci ligt wordt de wereld één Europa