Barbiespul Rooksignalen Marian Donner

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
24 augustus 2023
Het is een vrolijke film, daar niet van. Maar subversief? Uiteindelijk verschiltBarbieniet echt van een maandverbandreclame.
Meisjes hebben altijd van Barbie gehouden, het probleem lag bij hun moeders. Rond 2015 werden er naar schatting nog altijd drie Barbies per seconde verkocht, maar de aandelen van moederbedrijf Mattel daalde al jaren. Vooral millenial-moeders zagen Barbie als 'leeg en oppervlakkig', zei een Mattel-woordvoerder in een interview metThe Telegraph.'We zagen dat millennials gedreven worden doorsocial justiceen zich aangetrokken voelen tot merken met een doel en waarden, en Barbie voldeed daar niet aan.'
En dus ging Barbiewoke.In 2016 kreeg ze meer huidskleuren, meer haarsoorten, er kwam een curvy-Barbie bij. De reclamecampagne,Imagine the Possibilities,was voor het eerst niet op kleine meisjes gericht, maar op volwassen vrouwen.
En nu is daarBarbie,de film. Een slimme, sociale satire waarin Barbie ontdekt hoezeer vrouwen in de echte wereld onderdrukt worden door het patriarchaat. Een feministisch meesterwerk, zo is de film al genoemd. Vrouwen hebben gehuild bij dé speech, over hoe je het als vrouw nooit goed kunt doen, te dun-dik-direct-dom, en hoe alles altijd jouw schuld is. Op sociale media zag ik vrouwen juichen dat ze eindelijk weer schaamteloos roze kunnen dragen (dus hoera, dankzij allerhande branddeals zijn er nu ook roze Crocs en een BarbieXbox). De millenial-moeder kreeg met andere woorden haarsocial justiceen de aandelen Mattel stegen met twintig procent.
Maakt het uit dat het enige doel van de film is om meer Barbies te verkopen? Regisseur Greta Gerwig meent zelf dat dingen en-en kunnen zijn, zowel legitimerend als subversief:'I'm doing the thing and subverting the thing.'Ben ik zuur als ik daar mijn twijfels over heb? Dit is wat reclames al jaren doen: ze roepen op om je te bevrijden van negativiteit en onzekerheid -Impossible is nothing! Dream Crazy!- want een betere wereld ligt binnen handbereik, als je maar in je eigen kracht gelooft. Het politieke wordt persoonlijk gemaakt en zo blijft het systeemgeweld van kapitalisme buiten schot. Alleen is die reclame nu een film.
'Een briljant werk van selectieve subversiviteit', noemdeCurrent Affairsde film daarom, 'biting everything except the hand that feeds it'.Maar dat is het punt niet. Je kunt moeilijk verwachten dat een miljardenbedrijf een film produceert die zijn eigen verdienmodel ondermijnt. Waar het om gaat is datBarbieeen klassiek staaltje coöptatie is, of inkapseling, zoals Herbert Marcuse het noemde. Verzet tegen (delen van) het systeem wordt opgegeten en aan de consument terugverkocht in de vorm vanmerchandise.Een vlag van Che Guevera. Een biertje om transgenders te vieren. Een Barbie als inspirerend rolmodel voor je dochter.
In het artikel roeptCurrent Affairsop tot een sceptischer houding tegenover consumentisme, reclame en popcultuur. En al doet het magazine dit zelf niet erg goed, waar het wel gelijk in heeft is dat linkse kapitalismekritiek (als die al aanwezig is) zich tegenwoordig vooral richt op de productiekant. De strijd gaat over een plek aan tafel, een eerlijker verdeling, geen fossiele subsidies meer. Terecht allemaal, maar de manier waarop popcultuur onze verlangens en angsten stuurt en zo een gretige afzetmarkt creëert, is minstens zo belangrijk. Niet alleen Marx maar ook de Frankfurter Schule.
Neem bijvoorbeeld de discussie over groene groei versusdegrowth. Tegenstanders van degrowth (van Jeff Bezos totDe Correspondent)doen vaak alsof ontgroeien betekent dat we in het Westen heel veel welvaart verliezen. Iedereen moet kleiner wonen, krijgt minder stroom, mag nauwelijks nog reizen. Ze stellen degrowth voor als een verdelingsvraagstuk, een strijd om schaarse middelen. En laten doorgaans onbenoemd dat in deze wereld een onnoemelijke hoeveelheid troep wordt geproduceerd die allesbehalve welvaart brengt. Spullen die gemaakt zijn om te breken(planned obsolescence).Spullen die niet te repareren zijn. Fast Fashion. Bezos' Amazon dat elk jaar miljoenen producten die onverkocht of teruggestuurd zijn, vernietigt. De gigantische afvalbergen die kapitalisme produceert. Het feit dat veertig procent van al het voedsel wordt weggegooid. Het feit dat consumenten nooit tevreden mogen zijn, nooit voldaan: ze moeten altijd verlangen naar meer. Dát is waar degrowth over gaat.
Dus ja,Barbieis een heel leuke film, vrolijk en lief: hou van jezelf, hou van Barbie en let ook een beetje op Ken. Maar de boodschap dat vrouwen het nooit goed kunnen doen, dat ze daarom beter schijt kunnen hebben en zelf moeten beslissen wie ze willen zijn, heb ik echt al duizend keer gehoord, tot in een willekeurige maandverbandreclame aan toe. De hedendaagse popcultuur is doordesemd van oproepen tot zelfliefde enselfcare.En toch neemt het aantal vrouwen (en mannen) dat in zichzelf snijdt, aan lichaamsdysmorfie, eetstoornissen, depressies of angststoornissen lijdt, almaar toe. Doordat, zoals Marcuse al zei, al die inspirerende oproepen en bergen troep uiteindelijk niets meer geven dan 'een gevoel van welbehagen te midden van de ellende'. Kapitalisme vult enkel een gat dat het zelf heeft gecreëerd.
De hedendaagse popcultuur is doordesemd van oproepen tot zelfliefde