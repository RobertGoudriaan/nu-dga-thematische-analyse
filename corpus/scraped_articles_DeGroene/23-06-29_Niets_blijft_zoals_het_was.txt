Niets blijft zoals het was

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
29 juni 2023
In het jubileumnummer vanDe Groene(27 april) lees ik het interessante artikel van Marcel ten Hooven dat wij gebukt gaan onder permanente onzekerheid. Dat is nooit anders geweest. De mens heeft geen vrije wil want hij gaat dood. Grapje en toch waar. De maatschappelijke en politieke tegenstellingen spitsen zich toe. Ja, haal je de koekoek! Neem de zorg. Dat is voor veel mensen een grote zorg. Vroeger was er het Ziekenfonds of particulier. Toen ik in 1967 op 23-jarige leeftijd ï¬‚ 1248,- per maand verdiende, kwam ik terecht in de particuliere verzekering. Ik kan mij niet herinneren dat dit nadeel opleverde. Door de eigen bijdrage van (EURO) 365,- stellen zieke mensen, die krap bij kas zitten, een bezoek aan de huisarts uit.
Ik had een vraag aan mijn vader (ik ben bijna tachtig) toen ik als jochie van zes het huis van mijn grootouders in Blerick (tegenover Venlo aan de Maas) eens goed bekeek: 'Pap, waarom zijn de ramen dicht gemetseld?' Het antwoord maakte mij pas later veel duidelijk: politieke tegenstellingen doen niets af aan onmenselijk handelen: 'Over het aantal ramen moeten mensen belasting betalen', antwoordde mijn vader. En net zoals nu met de zorg sloegen mensen een beurt over; zij metselden ramen dicht. Want licht in de ogen van mensen werd blijkbaar niet gegund.
En ja, het kinderopvangschandaal dendert nog na - Rutte lacht vrolijk verder.
Deze tijd is opgefokt. Het zal de tijdgeest zijn waar niet aan valt te tornen. Na vijf dagen in 1940 gaf Nederland zich over aan de Duitsers. Dat verstandig genomen besluit voorkwam heel veel ellende. Maar nu moet er oorlog zijn. En er is altijd aanleiding tot oorlog. Wij hebben er deze keer niets mee te maken. Maar de machtswellust bepaalt. Rutte zei: 'Het is ook onze oorlog.' Voor Rusland hoeft geen Nederlander te vrezen, mits de politiek neutraal blijft.
Niets blijft zoals het was. Alles moet sneller en beter. Waarom niet pas op de plaats en rust in de tent brengen? Het grote probleem van deze tijd is overbevolking. Op de website van De Omgevingspsycholoog lees ik dat door de trek naar grote steden 'crowding' ontstaat. Met het belangrijkste gevolg dat we er stress door ervaren en allerlei anti-sociaal gedrag vertonen. En dat is wat ons parten speelt in deze zorgzame tijd.
HANS VAN DE MORTEL SR.,Diemen
U kunt uw
ingezonden
brief van maximaal 400 woorden sturen naargroene@groene.nl