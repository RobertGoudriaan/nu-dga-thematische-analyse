De sociaal-democratie

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
7 maart 2024
In het artikel over de samenwerking GroenLinks-PvdA(De Groene,15 februari) maakt Sint (PvdA) onderscheid tussen sociaaldemocratische hervormingen en het socialisme. Dat is er echter niet altijd geweest. Begin vorige eeuw splitste de arbeidersbeweging in sociaal-democraten en communisten, maar beide streefden naar het socialisme, de eerste via hervormingen in een parlementaire democratie, de tweede via een revolutie. In de loop van de tijd verwaterde bij de sociaal-democraten dit streven en waren hervormingen binnen het kapitalisme voldoende. Uiteindelijk werden de hervormingen gereduceerd tot een eerlijker verdeling van inkomens en vermogens (kabinet-Kok).
Het kapitalisme brengt echter structurele ongelijkheid voort, die alleen maar groter wordt, zowel binnen landen als op wereldschaal. De ongeremde honger naar winst door groei zorgt voor perverse consumptie en veroorzaakt een enorm milieuprobleem met grote risico's voor ons voortbestaan. Een linkse beweging kan dus niet zonder structuurkritiek en moet streven naar een productiesysteem met oog voor iedereen en het milieu. Dat wil niet zeggen dat concrete verbeteringen voor de lager en middelbaar betaalde burgers onbelangrijk zijn, integendeel: zie het prijsplafond voor energie. Juist de ervaringen daarmee in de sociaal-democratie kunnen dienen om voorstellen te ontwikkelen waar mensen op korte termijn van proÔ¨Återen. Maar deze moeten passen in een strategie naar structurele veranderingen van onze maatschappij binnen het kader van een parlementaire democratie. Dat inpassen is de grote opgave voor GroenLinks en de PvdA.
HANS VERMEIJ
U kunt uw
ingezonden
brief van maximaal 400 woorden sturen naargroene@groene.nl