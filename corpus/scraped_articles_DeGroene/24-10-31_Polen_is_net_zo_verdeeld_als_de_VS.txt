Polen is net zo verdeeld als de VS

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
31 oktober 2024
Warschau -In Polen wordt de band met de VS als iets buitengewoons beleefd. Ten eerste om veiligheidsredenen. Polen koestert wantrouwen tegen West-Europa. Elke Pool heeft gehoord van het 'verraad van september 1939' toen nazi-Duitsland Polen aanviel en - vanuit het perspectief van Warschau - Frankrijk en Groot-Brittannië de Polen in de steek lieten.
Voeg daaraan toe dat het huidige Europa een militaire dwerg is en dat Polen zich permanent bedreigd voelt door Rusland. De enige bondgenoot die reëel in staat is om militaire hulp te bieden, zijn de VS. Vandaar dat elke Poolse regering probeert Amerikaanse troepen naar Polen te halen.
Sinds twee jaar is Polen de draaischijf voor westerse hulp aan Oekraïne. De Amerikaanse militaire aanwezigheid is opgevoerd. Polen bouwt een leger op, waarbij het zwaar leunt op de VS. Speculaties dat Trump de stekker uit de Navo zal trekken zijn in Polen als een existentiële kwestie.
Ook om intern politieke redenen wordt de strijd tussen Democraten en Republikeinen op de voet gevolgd. Polen is diep verdeeld volgens dezelfde scheidslijn als Amerika: internationaal georiënteerde voorstanders van de liberale democratie versus nationalistisch-identitaire conservatieven. Die eersten zijn sinds december vorig jaar aan de macht. Het nationalistische Recht en Rechtvaardigheid (PiS) regeerde de acht jaar daarvoor.
In die tijd knoopte de PiS-regering nauwe banden aan met president Donald Trump. PiSpresident Andrzej Duda, wachtte lang voordat hij vier jaar geleden Joe Biden feliciteerde met diens verkiezingsoverwinning. Ook deze keer staan PiS-politici en hun aanhangers achter Trump.
'De Democraten zijn in het nauw gedreven', constateerde Pawel Lisicki tevreden in het weekbladDo Rzeczydat triomfantelijk een kleine voorsprong van Trump in de peilingen meldde. De vergelijkingen tussen Trump en Hitler zijn volgens Lisicki een uiting van de 'krankzinnigheid van de liberale demagogie'. Het weekbladNewsweekzit in het liberale kamp en stelde net zo tevreden vast dat Harris' kans om te winnen roet in het eten heeft gegooid voor PiS: 'Het hele plan van PiS valt in duigen. Trump was hun aas in de mouw.'
De betrokkenheid bij de Amerikaanse verkiezingen wordt versterkt door de tien miljoen Amerikanen van Poolse afkomst, van wie een groot deel woont in deswing states,Pennsylvania, Michigan en Wisconsin.
Trump mikte op deze groep tijdens een recente ontmoeting met een familielid van Jerzy Popieluszko, een priester die in 1984 werd vermoord door de communisten. Bij die gelegenheid schreef hij een lovende brief aan Polen, die werd voorgelezen op het nationalistisch-katholieke radiostation Radio Maryja.