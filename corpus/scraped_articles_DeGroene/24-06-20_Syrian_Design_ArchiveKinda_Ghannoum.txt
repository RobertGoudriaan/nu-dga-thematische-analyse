Syrian Design Archive Kinda Ghannoum

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
20 juni 2024
Het Syrian Design Archive bekijkt het dagelijks leven in Syrië in de vorm van ontwerp: straatnaambordjes, illustraties uit oude schoolboeken, intro's van tv-programma's en speelse verpakkingen van lokale snacks. Dankzij het open karakter ontstaat een levend grafisch ontwerpmuseum.
Een snelle snapshot hier, een documentscan daar, en een onverzadigbare nieuwsgierigheid leiden tot onverwachte vondsten. Iets archiveren is een betrekkelijk kleine daad, maar kan leiden tot schatten alsLayla, een magazine dat met zijn verscheidenheid aan visuele talen - met de hand gezette typografie, games, strips, etc. - nog steeds inspireert.
De vele onderwerpen vanLayla- van mode tot sociopolitieke vraagstukken - werden samengesteld door vrouwelijke redacteuren met een houding van collectiviteit die ook hedendaagse vrouwen nog aanspreekt. Zoals zij in het verleden een gemeenschap opbouwden met hun tijdschrift, poogt het Syrian Design Archive voor een geheel ander tijdsgewricht hetzelfde te doen.
Wie zijn de veelal anonieme ontwerpers die de grafische identiteit van Syrië hebben vormgegeven? Dat is de onderliggende vraag van het project. Door nauwgezet gegevens te verzamelen, zorgen de vrouwen dat waardering voor dit ontwerpwerk te beurt valt aan wie het verdienen. De visuele tijdlijn die zo ontstaat, belicht niet alleen de ontwikkeling van het Syrische ontwerp, maar probeert ook de enorme ontwrichting door de Syrische oorlog enigszins te herstellen, met name door specifieke verhalen uit het verleden in een nieuw daglicht te zetten.
Een in principe digitaal archief vormt de basis om toekomstige wetenschappers en makers inzichten en materiaal te verschaffen over de Syrische culturele nalatenschap, en de betekenissen daarvan voor de hedendaagse werkelijkheid.