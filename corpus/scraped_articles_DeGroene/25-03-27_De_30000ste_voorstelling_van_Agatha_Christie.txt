De 30.000ste voorstelling van Agatha Christie

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
27 maart 2025
Londen- Hoge verwachtingen had Agatha Christie niet bij de première vanThe Mousetrapin 1952. 'Acht maanden, misschien, ja, ik denk acht maanden', zo beweerde de schrijfster indertijd tijdens een interview met impresario Peter Saunders. Bijna driekwart eeuw later beleefde het mysterie op 19 maart zijn dertigduizendste voorstelling in het Londense West End, waarmee het als langstlopend toneelstuk een plek veroverde inThe Guinness Book of Records. The Mousetrap,aanvankelijk geschreven voor de tachtigste verjaardag van koningin Mary, is een monument in 's werelds theaterhoofdstad.
Bij de viering van de mijlpaal zei de huidige producent Brian Fenty datThe Mousetraphem dagelijks doet herinneren aan 'het tijdloze genie' achter Christies wereldberoemde 'whodunit'. Het gegeven is vrij eenvoudig. Zeven vreemden zitten vast in de ingesneeuwde herberg Monkswell Manor, gelegen in het graafschap Berkshire, als er een politieagent arriveert met de mededeling dat een van hen een moord heeft gepleegd. Iedere aanwezige blijkt een motief te hebben. Centrale boodschap van het tijdloze verhaal: mensen zijn niet zoals ze lijken te zijn.
Meer dan tien miljoen mensen hebbenThe Mousetrapdoor de jaren gezien. Aan het einde van de 140 minuten durende voorstellingen richt de moordenaar zich traditiegetrouw tot het publiek met de woorden'Keep the secret of whodunit locked in your heart'.Dat werkt goed. De première was destijds in Nottinghams Theatre Royal en na een tournee door Engeland belandde het in The Ambassadors Theatre in de hoofdstad. Sinds 1974 wordt het opgevoerd in St Martin's, gelegen nabij Seven Dials, een zevensprong waar een door koningin Beatrix onthulde zonnewijzer staat.
Tot de oorspronkelijke bezetting behoorde cineast Sir Richard Attenborough in de rol van detective Sergeant Trotter. Andere bekende acteurs die inThe Mousetraphebben gespeeld zijn Patrick Stewart, Hugh Bonneville en Julie Walters. Een bezoek aan het stuk is een tijdreis naar de jaren vijftig, zowel waar het gaat om het 109 jaar oude theater als het interieur van Monkwell Manor. Maar alleen de klok op de schoorsteenmantel heeft de ruim zeven decennia overleefd en de stem die het radionieuws voorleest is nog steeds die van de acteur Deryck Guyler.
Opvallend genoeg waren de kritieken opThe Mousetrap- de titel is een knipoog naar een toneelstuk waar Hamlet over spreekt in William Shakespeare's gelijknamige koningsdrama - aanvankelijk niet bijster positief.The Manchester Guardiannoemde het bijvoorbeeld 'een middelmatig stuk' waarin de toevallig heden 'ongeloofwaardig' waren. De toneelrecensent zou zich niet hebben kunnen voorstellen dat anno 2025 nog steeds drommen scholieren, toeristen en theaterliefhebbers afkomen op de negen voorstellingen die St Martin's wekelijks aanbiedt.