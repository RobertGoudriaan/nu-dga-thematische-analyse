Alles stroomt

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
25 april 2024
POP Dool
De voorgeschiedenis van Dool is even lang als breed. Twee oorspronkelijke bandleden kwamen uit metalband The Devil's Blood, in gelijke mate cult en occult. Blikvanger en tekstschrijver Raven heeft een verleden als electropunkrocker Elle Bandita, maar ook in rockbands Bad Candy en Voicst. Het debuutalbum van Dool bleek in 2017 geen logisch vervolg op een van die vorige levens, maar een verzameling uitgesponnen, sfeervolle en glashelder geproduceerde kathedralen van nummers. De opvolger,Summerland,was dromeriger, passend bij het centrale onderwerp: het leven na de dood.
En nu is er, na een fabuleus live-album opgenomen in de Arminiuskerk in Rotterdam, het derde album,The Shape of Fluidity. OpeningsnummerVenus in Flamesmaakt meteen duidelijk dat de dromerigheid heeft plaatsgemaakt voor een zwaarder, harder geluid. Ruim zeven minuten duurt het, en wanneer je je ogen sluit zie je Mad Max in zijn zwarte Pursuit Special door een post-apocalyptische woestijn razen. Omdat Raven inmiddels ook een tv-persoonlijkheid en publiek persoon is die onder meer aan tafel zat inZomergasten, heeft hen het verhaal over hun transformatie al meerdere malen kunnen delen. In een begeleidend schrijven bij het album haalt Raven het aan Heraclitus toegeschreven mottoPanta rheiaan. In het titelnummer van het album komen Ravens verhaal en dat motto samen, zowel muzikaal als tekstueel. De opbouw is majestueus, de vele wendingen even spannend als scherp, waarbij andermaal opvalt hoeveel kleurschakeringen Raven in hun stem kan leggen, en hoe fenomenaal de productie van de Zweedse Magnus Lindberg is: elk accent voorziet hij van de juiste spotlight.
Een ander hoogtepunt van het album is de samenwerking met Kim Larsen, de man achter het neofolk-project Of the Wand & the Moon. De Deense multi-instrumentalist bouwde met zijn experimentele muziek in de loop van de jaren een kleine, maar fanatieke aanhang op, onder wie de bandleden van Dool. Zijn spoken word-achtige voordracht en zijn donkerbruine stem contrasteren fraai met Ravens engelenzang in het sprookjesachtigeHouse of a Thousand Dreams,waarin violen gestaag een spanning opbouwen die pas na drie minuten volledig wordt ingelost, wanneer de band invalt en een gitaarsolo klinkt die niet had misstaan in de beste hardrock uit de jaren zeventig.
Opnieuw valt op hoeveel muziekgeschiedenis doorklinkt in Dool zonder dat de band ooit retro wordt, en hoeveel kracht de band heeft zonder te vervallen in bombast. Hoe zwaar het even grootse als persoonlijkeHermagorgonook ronkt, dat Raven ooit aankondigde als een nummer over 'het doorbreken van binaire beperkingen en het trotseren van de wereld', nooit bezwijkt het onder zijn eigen gewicht. En hoe zwaar de gitaren ook inzetten, nooit ontnemen ze het zicht op de proclamatie van Raven:'For I am my father's daughter/ And my mother's son.'
Leon Verdonschot
Dool -The Shape of Fluidity.Dool speelt op 2 mei in Annabel Rotterdam en op 23 juni op Pinkpop
Dool | Prophecy Productions