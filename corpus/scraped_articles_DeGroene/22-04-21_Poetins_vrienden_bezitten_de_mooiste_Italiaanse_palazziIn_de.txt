Poetins vrienden bezitten de mooiste Italiaanse palazzi In de wereld

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
21 april 2022
Rome- Italië had zich, zoals wel vaker, iets te gretig op kop van de Europese troepen opgesteld: kijk eens hoe wij in Italië goed zijn in het bevriezen van oligarchenkapitaal! Dit sloeg vooral op een paar enorme jachten van vrienden van Poetin die aan de ketting waren gelegd in de duurste Italiaanse toeristenhavens. Maar er is toch meer aan de hand, blijkt nu uit een gedetailleerd journalistiek onderzoek van de krantla Repubblica. Het wemelt in Italië van de achter offshore-maatschappijen verborgen Russische eigenaren van de schitterendste plekken, villa's en parken. Zij bezitten historische palazzi aan het Gardameer, het Comomeer, aan de goudkust van Portofino, van Sardinië, van Forte dei Marmi, in de heuvels van Siena, de kanalen van Venetië en het hart van Florence.
Het onderzoekDe slimmeriken van het Kremlinvan de krant waaiert uit over heel Italië, waar de oligarchen overal op de beste plekken achter stromannen, namen, maatschappijtjes en nationaliteiten opduiken. O, wat een verrassing, denkend aan de foto's van Berlusconi die met een bandana om zijn hoofd vanwege een vers haarimplantaat vriend Vladimir ontving op zijn landgoed op Sardinië. Allicht dat er voor Vladimir en zijn vrienden ook genoeg te koop was, terwijl Sardinië voor de wet zwaar beschermd en onopkoopbaar is.
Ook de Villa Feltrinelli aan het Gardameer, waar Mussolini vanaf september 1943 door Hitler onder curatele was gesteld in de laatste anderhalf jaar van de oorlog, is in Russische handen gekomen. Een schitterende villa, een historische plek, die blijkt toe te behoren aan de oligarch Viktor Vekselberg, Oekraïens paspoort, Cypriotisch paspoort, Kaaimaneilanden, groot in de petroleum- en aluminiumhandel. En vriend van Poetin. De Villa Adriana, een andere historische parel aan de luxekust van Ligurië, het Forte dei Marmi. Villa Adriana blijkt toe te behoren aan de koning Midas van de goud- en nikkelmijnen, Michail Prochorov, die zich tot twee keer toe schijnkandidaat heeft gesteld als president om Poetin een handje te helpen.
Een hele goede vriend ook, Prochorov. En delordvan het gas, Leonid Mikhelson, de vierde rijkste man van Rusland, heeft zijn handen weten te leggen op historische palazzi in Venetië waar ook niemand van wist. De lijst 'vrienden van' is nog veel langer en reikt tot nog toe tot een miljard euro.