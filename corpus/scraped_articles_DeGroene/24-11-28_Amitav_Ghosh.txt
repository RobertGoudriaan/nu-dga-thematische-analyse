Amitav Ghosh

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
28 november 2024
Ik ken de door Ewald Engelen geïnterviewde Amitav Ghosh (in De Groene van 14 november) van twee mooie boeken, namelijkHet hongerig getijenHet glazen paleis.Het eerste boek speelt zich af in de Sundarbans, het mysterieuze deltagebied in het noordoosten van India en het zuiden van Bangladesh, waar ik tweemaal ben geweest. Lopend in die doolhoven droeg ik, op aanraden van dorpsbewoners, op mijn achterhoofd een primitief kartonnen masker met een menselijk beeld: ogen, neus, een mond, oren en wat haar. 'Want een tijger valt je niet aan als je in zijn ogen kijkt', zo werd gezegd. Er zwemmen daar meterslange tijgers. Door de jaren heen steeds minder. Dus op je gemak daar wandelen tussen schouderhoog struweel was wat anders. Het was wel spannend.
De geschiedenis die inDe Groene Amsterdammerter sprake komt ken ik onder meer van het monumentale boek van Giles Milton,Nathaniels nootmuskaat,verschenen in 1999, wat, denk ik, dezelfde informatie verschaft, maar dan gezien door de ogen van een Britse historicus. Ghosh voegt daar nauwelijks wat aan toe.
Mijn historisch inzicht is wellicht te beperkt en veel meer hoef ik er ook niet van te weten. Ghosh heeft zich er veel beter in verdiept dan ik. Hij kent veel meer feiten en details. Maar vanuit Indiaas perspectief deugen wij Hollanders natuurlijk per deﬁnitie niet. Wij waren nog veel erger dan de Engelsen. En dat was ook zo. Dat kun je zien als je door Indonesië en door India trekt. De Engelsen hebben veel meer beschaving achtergelaten. De Engelse taal, de infrastructuur, de spoorwegen (tegenwoordig ruim een miljoen werknemers), autowegen, veel meer rechtsspraak, architectuur enzovoort.
Het boek van Milton lijkt mij een afdoende standaardwerk over hoe Nederlanders in Indië hebben huisgehouden. Dit boek heeft in Nederland geen groot publiek bereikt, net als een ander prachtboek hierover,Gouden handelvan Wim Wennekes, verschenen in 1996, ondertitel:De eerste Nederlanders overzee en wat zij daar haalden.Ook een kleine oplage. In dit boek ruik je bijna de geurige kruiden. Je ruikt de Oost, je proeft bijna de Oost.
JOS KOOL,Leerdam
U kunt uw ingezonden brief van maximaal 400 woorden sturen naargroene@groene.nl