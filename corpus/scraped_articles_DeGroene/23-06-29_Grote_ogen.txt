Grote ogen

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
29 juni 2023
FILM Asteroid City
Road Runner is er. Maar van de coyote die de miepmiep roepende renkoekoek al vanaf 1949 zonder succes najaagt in de Merrie Melodies-cartoons is tantaliserend géén teken in Wes Andersons nieuwe filmAsteroid City. Dus waar is Wile E.? Zelfs in de aftiteling, tegen de achtergrond van een spectaculaire Technicolor-woestijn, paradeert Road Runner. Dat zou betekenen dat Wile E., die in de cartoons op álle mogelijke manieren - opgeblazen, te pletter gevallen, platgereden door een trein - aan zijn einde komt maar niet heus, ergens zonder dat we het door hadden dan toch het loodje heeft gelegd.
We zijn in zo'n Looney Tunes-woestijndorp in de jaren vijftig als het ruimtetijdperk aanbreekt en een aantal gezinnen in Asteroid City arriveert waar tiener-nerds deelnemen aan een wetenschapsconventie rond uitvindingen en sterrenkunde. Jaren geleden was er een meteoriet ingeslagen, maar sindsdien zijn mensen overgegaan tot de orde van de dag, zoals Augie Steenbeck (Jason Schwartzman) die met zijn vier kinderen arriveert van wie de moeder drie weken eerder overleden is. Augie durfde het zijn kinderen niet te vertellen, maar nu wel, vlak voordat hij halsoverkop verliefd raakt op filmster Midge Campbell (Scarlett Johansson) die een huisje naast dat van zijn gezin neemt in hetmotor homewaar de conventiegangers verblijven.
Regisseur Anderson werpt de kijker vervolgens in een tweede narratief - dat van een televisieprogramma in zwart-wit waarin een presentator (Bryan Cranston) aan het publiek vertelt hoe een toneelschrijver werkt aan televisiefilm getiteldAsteroid City. Later, nadat we terug zijn geweest in het eerste verhaal, zijn er audities voor het stuk en zien we de acteurs, Schwartzman, Johansson en nog vele anderen (Jeff Goldblum als de alien). Volgens de schrijver (Edward Norton) moet de dramaturgische insteek zijn: je kunt niet wakker worden als je niet in slaap valt. We dromen door. Terug naar Asteroid City, waar een alien arriveert. Die doet denken aan het wezen in Jonathan GlazersUnder the Skin(2013): olieachtig zwart met grote ogen, een verwijzing naar Glazers film waarin juist Johansson de alien is, een van vele referenties naast bijvoorbeeldMars Attacks!(1996) van Tim Burton enClose Encounters of the Third Kind(1977) van Steven Spielberg. Nog altijd wil ik weten waar Wile E. dan is. Ik meen het echt: waar is de coyote? Want daar heb je Road Runner weer. Miep, miep. Ik vrees het ergste voor Wile E.
Asteroid Cityis een film om intens verliefd op te worden. Andersons magie: hij laat je echt voelen wat de personages voelen en dat is tot op het bot authentiek: verdriet, liefde, verlangen. Hoop. Road Runner personifieert al deze dingen; hij/ zij/het viert de vrijheid, de wilde glorie van creativiteit. Dan zingt Jarvis Cocker:'But you can't wake up if you don't fall asleep/ So go live your dreams and live them real deep... '
Gawie Keyser
Nu te zien