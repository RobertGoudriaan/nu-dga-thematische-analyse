China wil over de economie alleen zonnig nieuws

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
11 januari 2024
Beijing -Uit China komt dit nieuwe jaar veel nieuws over prachtlandschappen, wilde-eendenzwermen, gelukkige Oeigoeren en zonnige vooruitzichten op alle gebieden. Een opvallende uitzondering is een passage uit de nieuwjaarsboodschap van president Xi Jinping. China, zei hij, moet dit jaar op economische 'tegenwind' rekenen. Waaruit die tegenwind bestaat valt uit het nieuws nauwelijks op te maken. Want de Communistische Partij heeft het brengen van negatief nieuws over de economie verboden.
De relatie van de Partij met nieuws is altijd al problematisch geweest. 'In de krant staat nietwater gebeurd is', zei Mao's rechterhand Zhou Enlai eens in een openhartige bui, 'maar wat wijwildendat er was gebeurd.' Xi heeft het verbod op onwelkom politiek en sociaal nieuws nog aangescherpt. Sinds vorig jaar de publicatie van de jeugdwerkloosheidscijfers is stopgezet, is ook nieuws over de tobbende economie niet meer welkom. Kritische commentatoren zijn tot zwijgen gebracht. De onthulling van een econoom dat 964 miljoen Chinezen moeten rondkomen van 250 euro per maand werd in een mum van tijd trending topic. De censoren maakten overuren om de betreffende hashtag te wissen.
Op een partijconclaaf in december kregen de deelnemers te horen dat ze de economische propaganda moeten intensiveren. Voortaan moeten ze 'een loflied zingen op de rooskleurige vooruitzichten van de Chinese economie'. Het ministerie van Staatsveiligheid weet wat de slechtnieuwsboodschappers bezielt: ze hebben het gemunt op het Chinese socialisme en ze willen China 'strategisch indammen en liquideren'.
Begin januari was de jaarvergadering van de leiders van de propagandabureaus uit het hele land. Xi's kabinetschef Cai Qi bezwoer de honderden deelnemers harder te werken aan 'positieve publiciteit' over de economie en de publieke opinie daarover 'krachtiger te sturen'. Dit alles overeenkomstig Xi's opdracht aan de media 'om het Chinese verhaal goed te vertellen'.
Een hoofdartikel in de financiÃ«le publicatieCaixinhad de kop 'Het beginsel om waarheid te zoeken uit de feiten opnieuw bekeken'. Dit principe is sinds Deng Xiaoping het ideologische richtsnoer van de Partij. Tijdens de Culturele Revolutie stond volgens het artikel 'de nationale economie op de rand van de afgrond, en toch hielden de autoriteiten vol dat de situatie "heel goed" was en "beter en beter" werd'. De censuur heeft korte metten gemaakt met het artikel.