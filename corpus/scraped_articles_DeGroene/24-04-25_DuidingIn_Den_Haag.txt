Duiding In Den Haag

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
25 april 2024
Het recenteNieuwsuur-interview met Frans Timmermans was openlijk vijandig, een veeg teken voor de toekomst van de NPO.
In aanloop naar het GroenLinks-PvdA-congres van afgelopen zaterdag verscheen er een opmerkelijk interview met Frans Timmermans vanNieuwsuur-journalist Arjan Noorlander. Ik zeg interview, maar eigenlijk was het een soortexplainer. Constant is namelijk Noorlanders sturende voice-over te horen, af en toe mag Timmermans wat tegenstribbelen als hem een vraag gesteld wordt. Zo is Noorlander aan het einde helemaal alleen in beeld. Hij kijkt de camera in en legt de kijker uit wat zijn conclusies zijn. De grote opgave voor de linkse partijen, zo stelt hij, is de volgende: 'Is er een verhaal te verzinnen, een positief verhaal te verzinnen, om de kiezer weer te vinden? Want de kiezer is bang om zaken te verliezen. De kiezer is conservatiever geworden en de kiezer wil dat migranten worden tegengehouden. Precies op deze drie punten hebben de linkse partijen niet geleverd wat ze moesten leveren. Gaat Frans Timmermans hier een nieuw verhaal bij vinden?'
Het is sterk opiniërende journalistiek, vermomd als objectieve duiding. Volgens Noorlander is het misgegaan in de campagne doordat de rechtse partijen de traditioneel linkse standpunten hebben overgenomen. Hij laat een veelbesproken fragment van het sbs-verkiezingsdebat zien. Een vrouw uit het publiek verwijt Timmermans dat hij niet direct het eigen risico wil afschaffen. Het blijkt een inkoppertje voor Wilders. Noorlander neemt in het item het PVV-frame klakkeloos over. 'Wat het meest opvalt', concludeert hij in de voice-over, 'is dat Timmermans keihard om de oren geslagen wordt met zijn eigen standpunten. De rechtse partijen verwijten Frans Timmermans dat hij niet opgekomen is voor de mensen aan de onderkant van de samenleving. Ze verwijten hem dat hij er niet was toen mensen extra hulp nodig hadden.'
Of deze verwijten terecht zijn of niet, laat Noorlander in het midden. We weten uit politicologisch onderzoek dat de PVV tot voor kort overwegend rechts stemde op sociaal-economische thema's, om over de VVD maar niet te spreken. Wel is het zo dat Timmermans de afgelopen tien jaar eurocommissaris was, dus in die zin klopt het dat hij er niet was.
Het item gaat snel door naar de oplossing die Noorlander aandraagt. Volgens hem is de traditionele achterban van de PvdA vervreemd geraakt door de fusie met GroenLinks, en stemt deze van de weeromstuit nu op de PVV. Er komt een Statenlid van de PvdA Friesland in beeld, Jaap Stalenburg. Die zegt dat de PvdA de laatste jaren het klassieke rode verhaal is kwijtgeraakt over volksgezondheid, wonen en inkomen. De PvdA zou onder invloed van het fusieproces een klimaatpartij zijn geworden. De traditioneel rode arbeiderswijken in het noorden hebben daarom op de PVV gestemd.
Timmermans mag weer even protesteren. Dan is Noorlander aan de beurt met zijn gezaghebbende voice-over. Hij stelt dat de PvdA haar traditionele achterban in de regio's en de provincies weer terug moet winnen, door een conservatiever verhaal te verkondigen met meer nadruk op het terugdringen van migratie. 'Wat die leden willen, is weer gaan geloven in dit verhaal, zoals ze een half jaar voor de verkiezingen in dit verhaal geloofden', legt hij de kijker uit. 'Het is aan Timmermans om die traditionele kiezer terug te winnen', concludeert Noorlander streng.
Ik heb het voor de zekerheid nog even opgezocht. Een half jaar voor de verkiezingen stond de PvdA op tien zetels in de peilingen. Als sinds de historische nederlaag van 2017 staat het geloof in de sociaal-democratie op een laag pitje. Het heeft allemaal maar weinig met het fusieproces te maken. Sterker nog, sinds het fusieproces is de PvdA juist naar links opgeschoven en meer het klassieke rode verhaal gaan uitdragen.
De politicologen onder de kijkers moeten een collectieve zucht hebben geslaakt. Zoveel onzin in één uitzending. Er is veel recent onderzoek dat laat zien dat het overnemen van radicaal-rechtse thema's door middenpartijen electoraal niet verstandig is. Dat verkiezingen juist gewonnen worden door andere problemen centraal te stellen. Dat de traditionele achterban van de sociaaldemocratie sterk vergrijsd is en er juist nieuwe coalities gesmeed moeten worden.
Het item vanNieuwsuurstaat natuurlijk niet op zichzelf. We weten dat de npo onder grote druk staat door de kritiek dat zij een 'links bolwerk' zou zijn. De PVV wil de npo helemaal afschaffen, andere rechtse partijen willen radicaal korten. Het uitzenden van een neutraal interview met Timmermans in de aanloop naar de Europese verkiezingen zou zomaar tot kritiek kunnen leiden. Een openlijk vijandig interview is dan een stuk veiliger.
De BBC is ons hierin al voorgegaan. De Britse Conservatieven betichten de bbc al tijden van partijdigheid en dreigen de omroep continu te kortwieken. Het afgelopen decennium is de bbc steeds rechtser geworden. Tot verrassing van de bbc-journalisten echter bleef de kritiek maar komen.'To keep them on their toes',zoals een conservatieve bbc-criticus zei. De hoop is dat de berichtgeving nog verder hun kant op schuift. Eenzelfde scenario dreigt nu hier.
Zoveel onzin in één uitzending
...