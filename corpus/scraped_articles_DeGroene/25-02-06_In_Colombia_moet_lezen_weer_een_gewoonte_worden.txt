In Colombia moet lezen weer een gewoonte worden

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
6 februari 2025
Bogotá- Een grote gele P trekt de aandacht onder de oude bomen van het Parque de la Independencia in het centrum van Bogotá, de hoofdstad van Colombia.
Bij die P, tussen de borstbeelden van depróceres de la Patria,de voormannen van de Colombiaanse onafhankelijkheid, zit Alejandra trots voor haar bibliotheekje. In de afsluitbare boekenkast achter haar staat een kleine maar diverse collectie boeken.
'Buenos días',zegt ze. Kan ze me helpen? Zoek ik iets speciaals? Op het bankje naast de boekenkast leest een jonge vrouw haar oma voor. De dames schuiven op. Kies een boek en kom erbij zitten!
Alejandra werkt voor Bibliored, een instelling van de lokale overheid die het lezen bevordert door boeken naar de mensen te brengen, zoals hier in het park. Leespromotie, daar gaat het om, zegt Alejandra.Coger el hábito- lezen moet een gewoonte worden, vooral voor de jeugd. Het nieuwe schooljaar is eind januari weer begonnen en dat is een mooi moment om het lezen weer onder de aandacht te brengen, vindt ze. En die grote P moet de Bogotanos attent maken op haar bibliotheekje:Paraderos, Paralibros, Paraparques;vrij vertaald: voor boeken moet je hier in het park zijn.
Het systeem van de mini-bibliotheekjes bestaat inmiddels 25 jaar. Verspreid over de stad zijn er een kleine honderd parken en parkjes waar iedereen terecht kan om een boek te lenen en te lezen, op een bankje of in het gras, gewoon op de grond.
Alejandra en haar collega's organiseren ook activiteiten voor jonge Bogotanos. Zo wordt er bijvoorbeeld voorgelezen en worden er liedjes of creatieve schrijfopdrachten bedacht op basis van een verhaal. En het kost allemaal niks;'leer es gratis'meldt een bord naast Alejandra's bibliotheekje.
En dat is mooi, want een boek kopen in een van de grote boekhandels in het centrum is voor de meeste Colombianen geen optie, de boeken zijn daar simpelweg te duur. Wie toch zelf iets wil aanschaffen, kan voordeliger terecht achter de San Francisco Kerk. Op straat en in kleine winkeltjes vindt de liefhebber hier niet alleen kalenders en vellen met stickers, maar ook tweedehands boeken enediciones piratas,kopieen van populaire titels van auteurs als Juan Gabriel Vásquez en Mario Mendoza. En verrassend: naast het dagboek van Anne Frank ligt een Spaanstalige uitgave vanMein Kampfvan Adolf Hitler.
Desgevraagd laat Alejandra weten dat zij hetDiariovan Ana Frank vandaag niet bij zich heeft. En nee,Mi luchavan Adolf Hitler heeft ze ook niet.
Maar wil ik misschien iets van Gabriel García Márquez?