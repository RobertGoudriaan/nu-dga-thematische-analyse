Schotland krijgt een antihaatwet In de wereld

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
21 maart 2024
Londen -'Een christen, een athe√Øst, een moslim en een hindoe zitten in een pub...' Ho! Stop! Wie in Schotland is, kan op dit moment het beste ophouden met het vertellen van een ouderwetse mop. De Scottish National Party heeft een wet ingevoerd die verbaal gedrag criminaliseert dat kan leiden tot haat met betrekking tot iemands leeftijd, handicap, godsdienst, nationaliteit, transgenderidentiteit en seksuele geaardheid. Elke melding zal worden onderzocht en er staat maximaal zeven jaar cel op.
Er komen 411 meldpunten. Deze kunnen zich op onverwachte plekken bevinden, zoals een sekswinkel en een champignonkwekerij. Bij elke aangifte is de perceptie van het slachtoffer bepalend. Bewijs van boosaardige opzet hoeft niet te worden geleverd. Het nobele doel van de wet is om de Schotse samenleving toleranter te maken.
Police Scotland heeft al toegegeven dat mensen mogelijk onbewust de wet zullen overtreden. Ook wanneer er geen vervolging komt, blijft een melding bewaard. Opvallend is dat de overheid al een bepaalde doelgroep op het oog heeft. Een voorlichtingsvideo met een rossig 'haatmonster' lijkt vooral te zijn gericht op jonge mannen en vrouwen uit de lagere sociale klassen. Volgens critici moet de politie meer tijd besteden aan de drugsproblematiek die nergens in Europa zo groot is als in Schotland.
De nieuwe wet kan J.K. Rowling mogelijk in strafrechtelijke problemen brengen. Transactivisten betichten de schrijfster en campagnevoerder voor vrouwenrechten immers al jaren van transfobie. Enkele jaren geleden werd in Schotland de accountant en feministe Marion Millar vervolgd vanwege genderkritische tweets, waaronder een afbeelding die refereerde naar de strijd van 'suffragettes', een eeuw geleden. Vrijspraak volgde.
Ook komieken zitten in de gevarenzone, bijvoorbeeld op het jaarlijkse Edinburgh Festival Fringe, als grappen als kwetsend worden ervaren. En wat zal de toekomst brengen voor de geschriften van een satiricus als Dr Johnson? Deze achttiende-eeuwse essayist en lexicograaf genoot ervan om Schotten te plagen of beledigen, onder wie zijn trouwe Schotse metgezel James Boswell. 'Het edelste vooruitzicht dat een Schot ooit zal genieten', merkte hij eens op, 'is de weg die hem naar Engeland leidt!'
Voor critici van de nieuwe wet zal deze weg slechts tijdelijk soelaas brengen. Het Schotse Labour steunt de wet, wat erop wijst dat de Britse Labour Party deze vroeger of later ook in Engeland zal gaan invoeren.