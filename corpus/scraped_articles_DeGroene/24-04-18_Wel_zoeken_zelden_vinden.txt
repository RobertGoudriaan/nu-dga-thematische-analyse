Wel zoeken, zelden vinden

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
18 april 2024
Marie Verhulp publiceerde lang geledenbinnen enkele jaren drie dichtbundels:Over water, Levens van de heiligen, Agora.Gevierde bundels, complimenten, prijzen, de 'Nationale Prijs voor Poëzie'. Daarna stilte, alleen nog essays over kunst: 'Het las alsof Marie de kunst niet in musea tegenkwam, maar buiten op straat, of ergens in een veld. Geen werk had een verborgen laag: ze leek niet te interpreteren, traag beschreef ze enkel wat ze zag.'
Roelof ten Napel geeft ons een kijkje in de wereld en de opvattingen van deze merkwaardige fictieve dichteres. Langzamerhand krijgen we een beeld van haar en zeker ook van haar sterk associatieve denktrant: 'Er zat een kloof tussen kennis en het dagelijks leven, dacht Marie. Maar fictie bestond misschien in die kloof. In een verhaal kreeg het denken textuur, en werd het licht: de Mens bleek maar een mens.'
Ik zette een vraagteken in de kantlijn, maar later voegde ik in rood potlood een uitroepteken toe omdat ik bij nader inzien toch mee begon te denken. Ten Napel lokte me met volle kracht de denkwereld van deze 'Marie' binnen. Ze krijgt in dit boek inderdaad textuur, lichtheid en waarheid, zonder dat deze grote woorden vaak vallen.
De kleine roman bestaat uit drie delen met de titelswaarin ze wordt ontmoet, waarin ze gesprekken voertenwaarin ze, waarin haar.Elk deel bestaat weer uit korte hoofdstukjes:waarin ze spoken ziet, waarin haar jeugd voorbijkomt, waarin ze geen antwoord geeft, waarin haar broer het woord neemt, waarin ze woont. Ten Napel beschrijft bijvoorbeeld een ontmoeting met een fan (Herder) die haar na jaren opzoekt omdat hij een artikel over haar wil schrijven. 'Hij liep alsof hij liep. Straks riep iemandcut,zodat hij het over kon doen.' Raar, maar soms zie je iemand zo op straat lopen, Ten Napel laat het zien, zo'n beschrijving staat er niet voor niks, hij wil demonstreren hoe Marie naar de wereld kijkt.
We maken Marie ook mee met essayschrijvers die haar studieblok 'ervaring als methode' volgen. Ze vertelt haar leerlingen dat elk voorwerp gekenmerkt is door omvang en kleur en door het perspectief van de beschouwer. Dit alles bepaalt de ervaring van de vorm van een voorwerp. Zou stijl die ervaring kunnen veranderen? Eenduidige antwoorden geeft Marie niet, ze wil haar cursisten niet voorschrijven wat ze moeten schrijven, maar laten meedenken over zinnen, regels en stemmingen. Ze wil eerder beschrijven dan interpreteren, maar stelt zich steeds de vraag hoe een beschrijving tot stand komt. 'Was poëzie dan beter voor het vangen van de ziel?' Met direct daarop de merkwaardige zin: 'Wat deden dichtregels met zinnen?' Weer zo'n zin waar ik lang over peinsde, dichtregels 'doen' namelijk niks met zinnen, maar binnen de context van Ten Napels verhaal begreep ik het ineens.
Ook over Maries jeugd krijgen we informatie, haar broer sloeg haar, maar later keert het zich allemaal ten goede. Tussen neus en lippen door lezen we over de paradoxale achtergronden van haar poëzie en waarom ze ermee stopte. Het was er niet meer. 'Ze was blijven dichten omdat ze talent had, maar je moest niet doen waar je talent voor had, je moest doen wat je volhouden kon.'
Ten Napel strooit met vondsten en ideeënrijke invallen in zijn essayroman. Hij lokt graag een discussie uit, hij heeft een voorkeur voor paradoxale inzichten en beschrijvingen. In een beschouwing over 'stemmingen' en hoe die tot stand komen (Marie werkt ermee in haar poëzie), laat hij haar bepeinzen hoe stemmingen in verband staan met de plaatsen waar ze ontstaan. Dan staat er dit: 'Niet de plaatsen bleken bestendig, en de stemmingen vluchtig, maar omgekeerd: de stemming was gebleven, zelfs als de plaats niet meer bestond.' Klinkt goed, maar zou het?
Dit boek provoceert een debat, dat is uiteraard de kracht. Het bepaalt ook de meeslependheid ervan. Ten Napel overtuigt met een consequent zoekende en associatieve schrijfwijze die niet lijdt aan de ziekte van chronologie, vertellend geschetter en morele bevangenheid. Hij zoekt naar het onverwachte, het niet-evidente, het ontastbare van poëzie. Dit geeft aan zijn boek een dromerige en ongrijpbare sfeer, waarbinnen personages wel zoeken maar zelden vinden. Ten Napels voorkeur voor de stijlfiguur van de personificatie versterkt dit. 'Ergens stond de zin:de stemming ordentde blik', de stemming is hier dus voorgesteld als een personage. De roman staat er vol mee, soms neemt het barre vormen aan. 'Marie genoot van hoe het boek conclusies vluchtig maakte, bijna overbodig.' Of daar in de buurt: 'Het punt was de beweging van het denken zelf: te voelen hoe het zich kon keren, stil kon staan, zwaarder werd.'
Deze personifiërende stijl die het hele boek doortrekt (zie ook de citaten hierboven) benadrukt de tastende sfeer ervan. Voor schrijvers van de meer beschouwende literatuur is dit een verplicht werk. Overal verspreid staan scherpe en denkbare opmerkingen over schrijven. 'Het schrijven ging vanzelf, wat ze zeggen moest lag klaar tot op een dag de gedichten verdwenen, ze merkte ze nergens meer op. De blik in haar die zag wat er te zeggen viel, had zijn ogen dichtgedaan. Er was een stem geweest, die ze had nagepraat, en die zweeg.'
'Was poëzie dan beter voor het vangen van de ziel?'
Melanie Marsman | Roelof ten Napel lokt je met volle kracht de denkwereld van 'Marie' binnen ROELOF TEN NAPEL Over het zwijgen Hollands Diep, 157 blz.