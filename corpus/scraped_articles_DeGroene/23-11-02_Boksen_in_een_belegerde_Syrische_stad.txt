Boksen in een belegerde Syrische stad

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
2 november 2023
Bayeux -'Dit is wat ik besloot niet te laten zien', zegt Abdulmonam Eassa met nadruk. Hij wijst naar de foto's bij de ingang van de expositie over Syrië in Bayeux. De beelden van doden en gewonden, gebombardeerde en brandende huizen verschenen in de eerste jaren van de oorlog inLe Monde, The New York Timesen andere internationale publicaties. 'Dit legden mijn collega's en ik vast, en wat heeft het veranderd?' vraagt hij retorisch.
Prix Bayeux Calvados-Normandie is een jaarlijks evenement in de Normandische stad, dat het werk van oorlogsverslaggevers en de conflicten waarover zij berichten onder de aandacht brengt. De 28-jarige Eassa is de curator van een expositie dieDe vergeten verhalen van ons landheet. In overleg met de andere fotografen selecteerde hij vijftig foto's. De taferelen vormen een groot contrast met de wand vol geweld bij de ingang. 'Geen lijken, geen bloed, maar Syriërs die hun dagelijks leven voortzetten ondanks de oorlog.'
Hij blijft staan bij de eerste afbeelding. Een voormalig bokskampioen traint kinderen in een gebombardeerde loods. Een kale ruimte met een paar boksballen, waar zonlicht naar binnen valt door het gat in het dak. Hij wijst op het beeld van een kluwen demonstranten met protestleuzen en de vlag van de revolutie. 'Dit conflict is vreedzaam begonnen. Dat is de wereld vergeten.'
Eassa was een zestienjarige scholier toen in 2011 de opstand tegen het regime begon. Terwijl de meeste van zijn vrienden de wapens opnamen, pakte hij een camera. Al snel ging zijn werk vanuit het belegerde Oost-Ghouta, vlak bij Damascus, de wereld over. Toen kort daarop de troepen van Assad het gebied innamen, vluchtte hij via Turkije naar Frankrijk.
Ook de andere fotografen die aan de expositie meewerkten leerden het vak al jong in de grimmige praktijk van opstand en oorlog. Toen vrijwel geen buitenlandse journalist meer naar Syrië ging, werden zij de belangrijkste getuigen. Vier van de tien fotografen werken nog steeds in het land, de anderen wonen in Frankrijk, Engeland of Turkije.
'Deze expositie is ook een gevecht om de geschiedenis recht te doen. En om eraan te herinneren dat ook vandaag de dag bommen vallen. Assad is bereid het hele land te vernietigen om de macht te behouden. Normaliseer de relaties met hem niet.' De expositie is nog te zien tot 12 november.