Marja Pruis

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
21 december 2023
Ik lees een boek van Helga Schubert, ik kende haar eigenlijk niet. Waarom begin je in een boek en blijf je doorlezen, en leg je het andere na een paar pagina's weg? M'n nachtkastje ligt inmiddels vol met die laatste categorie. Er was een reden om ze zo dicht bij mijn bed toe te laten, ik wil ze ook niet meteen definitief verwijderen, maar naarmate de stapel groeit slinkt het animo.
Schubert dus. Het heetDag voor dag, en de ondertitel vind ik... Ik weet het niet. Klinkt een beetje te vrouwelijk: 'Een getijdenboek van de liefde.' Op de achterflap staat dat de auteur werkzaam was als psychotherapeut in Oost-Berlijn. Dat spreekt me aan. En haar leeftijd, gevorderd, ook die.
Ik hou niet van boeken die met dat doel worden geschreven, maar zoek soms wel iets dat me helpt. Het liefst zo onverhoeds mogelijk.Dag voor daglaat zich heel langzaam lezen. Zo begint het: 'Elke seconde met jou is een diamant, zegt Derden tegen mij, en hij omhelst me als ik 's ochtends zijn kamer binnenkom en aan zijn verpleegbed sta.'
Die diamant, dat doet 't 'm. Liefde die waardevast is als een diamant, daar wil ik mijn tijd aan geven.
Helga leert haar Derden kennen als ze zeventien is en een toelatingsgesprek moet voeren voor de studie psychologie. Hij is de dertigjarige universitair assistent aan het Berlijnse Instituut voor Psychologie die tegenover haar plaatsneemt. Hoogmoedig en een beetje verveeld vindt ze hem. Ga eerst maar een jaar werken in de fabriek, zegt hij, als je het echte leven wil leren kennen.
Het echte leven speelt zich altijd elders af namelijk.
Wij dachten dit vroeger ook. Dat we postbode moesten worden, of fietsenmaker. Lekker schaften met echte mensen.
Maar dit vind ik wel mooi wat hij tegen haar zegt, en zoveel jaar later reproduceert ze het kennelijk moeiteloos: 'Zie dat je in contact komt met mensen die niet aldoor lezen.'
Die niet-lezende mensen, ik zat laatst nog met ze in de trein.
Hoe het verder gaat. In plaats van dat ze zoals ze van plan was naar het Westen gaat om verder te studeren - de muur zou pas vier jaar later worden gebouwd - gaat ze inderdaad een jaar lang achter de lopende band staan, televisiebuizen lassen. Erna volgt ze colleges bij deze Derden, trouwt met een schilder op wiens verzoek ze haar kleren zwart verft, haar haren rood en ze paarse kousen draagt. Ik hou van deze details, ze roepen mijn eigen details in herinnering. Fluorescerend groen zijn die.
En dan, ja en dan. In haar vierde studiejaar helpt hij haar een keer in haar jas. En het voelt alsof hij zonder haar aan te raken zijn armen om haar heen legt. Nog weer jaren verder is er een congres in Dresden met dansen na. Er opent zich een poort, schrijft Schubert. 'Een poort naar zijn wereld waar hij me in uitnodigde en ook nu nog in uitnodigt.'
Die poort, hij treft me.
Ik denk dat ik te veel wilde zeggen. Het is inmiddels twee dagen later en ik zit nog steeds te staren op die poort, ik moet eronder door, de wereld in.
Een van de mooie dingen het afgelopen jaar was een onverwachte nieuwe vriendschap met een Engelse schrijfster. Er was een gesprek tussen ons geÃ«nsceneerd op een podium en we zijn sindsdien nog steeds niet uitgepraat. Dat zij in Londen woont en ik in Amsterdam is een voordeel. Ik hou van intimiteit op afstand.
Als ik er iets over vertel aan de vrienden die ik al had, kijken die me spottend aan. Soms wantrouwend. En wie zijn wij dan? vragen ze. Ik merk dat ik de neiging heb daar te serieus op te antwoorden. Alsof ik iemand tekort zou doen door op de uitnodiging van een nieuw iemand in te gaan. Soms denk ik: mijn leven is vol. Er kan niemand meer bij. Maar dat is gewoon niet het geval, als de juiste persoon aanklopt.
'You want my address?' Julie Myerson,Nonfiction