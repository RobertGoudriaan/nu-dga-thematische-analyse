Brug

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
7 september 2023
TELEVISIE Tegenlicht
Ilja Leonard Pfeijffer inTegenlicht. Nieuwsgierig makend. De combinatie van auteur met campinggasten langs de Afsluitdijk, sores van een uitkeringsgerechtigde met het uwv, erfpachtproblemen in Amsterdam et cetera lijkt ook niet voor de hand te liggen. Aan het wat moeizaam geformuleerde credo vanTegenlicht('in een wereld vol schaduwkanten richten wij ons licht op inspirerende mensen en verhalen, op zoek naar prikkelende sporen van de toekomst') gaat een proloogje van Pfeijffer vooraf ('Nederland is totaal vastgelopen; vertoont alle kenmerken van een systeemcrisis oftewel een clusterfuck') waardoor de spanning tussen 'optimisme als morele plicht' en probleemsignalering die het programma altijd al kenmerkt, immens wordt.
Maak het simpel!heet de aflevering. Dat is het advies van Pfeijffer en andere getuigenden (ambtenaren, politici, vrijwilligers, praktiserende idealisten) als antwoord op de toenemende complexiteit van weten regelgeving, deels door het eindeloos sluiten van politieke compromissen in een versplinterend landschap. Wat uitvoering steeds ingewikkelder tot onmogelijk maakt. De politicus heeft nauwelijks zicht op wat die in de praktijk betekent. Wat die betekent voor uitvoerders achter een eindeloos aantal loketten die vaak ook niet weten of begrijpen hoe of wat ze elkaar tegenspreken of -interpreteren. Wat die betekent voor burgers die geacht worden de wet te kennen terwijl die voor veel professionals al te gecompliceerd is. Met als gevolg een cyclus van wantrouwen. (En dan hebben we het nog niet eens over gebleken kwade trouw bij overheid en instanties.)
Pfeijffer geeft een analyse en advies. Aan de hand van Genua waar in 2018 de Morandi-brug instortte (43 doden; verkeersontwrichting). Je hoeft weinig van Italië te weten om te begrijpen hoeveel verzuim achter die ramp school en hoe bespottelijk de belofte van de burgemeester klonk dat er snel een nieuwe brug zou komen. Alleen: die brug ligt er nu al een jaar! Doordat gebroken is met eindeloze aantallen voorschriften en regels. Waardoor iets gerealiseerd is dat in het ooit zo efficiënte Nederland bijna ondenkbaar is geworden - deels, maar lang niet alleen, door de stikstofcatastrofe. (De Afsluitdijk ligt eindeloos open.)
Oftewel:Maak' t simpel!volgt een snoer van Hollandse problemen en aanzetten tot oplossing. Eén voorbeeld: de jongeman die gruwelijk in de knel kwam door een Wajong-uitkering te combineren met een studie (met toestemming!) maar die achteraf hoorde dat hij daardoor een gigantische schuld had opgebouwd (wat het uwv al twee jaar wist maar niet liet weten) - die is inmiddels grotendeels uit de brand dankzij een ambtenaar die de menselijke maat hanteerde en niet de letter. Je gunt het hem van harte (schuldeloze schuld immers), maar belangrijker is dat die benadering breder ingang lijkt te vinden. Zo richtTegenlichtzijn lantaarn op een lappendekentje 'prikkelende sporen van de toekomst' die me bijna elk een hele aflevering waard lijken. Helaas eindigend in een keiharde dissonant: de Genuese burgemeester regelt sindsdien alles op autocratische wijze. Dus: maak 't simpel, maar bewaak ook de democratie.
Walter van der Kooi
Martijn Kieft (regie),Tegenlicht: Maak 't simpel!,VPRO, donderdag 7 september, NPO 2, 20.30 uur