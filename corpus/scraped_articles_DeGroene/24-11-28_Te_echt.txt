Te echt?

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
28 november 2024
FILM Bird
'Is it too real for ya?'Het nummer van de Ierse post-punkband Fontaines D.C. klinkt sarrend in Andrea Arnolds nieuwe filmBird. Kun je tegen de harde werkelijkheid op het scherm, tegen al datrealisme?Net als je zegt, liever niet, doet Arnold het ondenkbare: ons betoveren met magischrealisme, niet veel, maar genoeg om alles wat we menen te weten over deze film op zijn kop te zetten.
Birdspeelt zich af in een stadje in het noorden van Engeland. De mensen zijn straatarm en werkloos, constant aan de drugs. Geweld is deel van een bestaan dat puur materialistisch overkomt. Bug (Barry Keoghan) is in de twintig en zit onder de tatoeages. Zijn dochter Bailey (Nykia Adams) is twaalf en Bug staat op het punt te trouwen met een meisje dat nauwelijks achttien lijkt. Zijn appartement is bezaaid met elektronische apparatuur en plastic speelgoed. Overal graffiti op de muren.
Of dit alles te echt voor ons is? Ongeveer halverwege zei ik, ja, stop maar. Want op dat moment is Bailey op bezoek bij haar moeder, broertje en twee zusjes van tussen de zes en tien jaar oud. Moeder ligt in bed met een man die schreeuwt om thee. Als een van de kinderen hem een kopje thee brengt, gaat hij tekeer over te weinig suiker. De kinderen trillen van angst. Wat gebeurt er dag in, dag uit in dit hellegat van een huis?
Bailey hunkert naar bevrijding. Ze ontmoet een vreemde vogel (letterlijk, zo blijkt later): Bird (Franz Rogowski), een man in een jurk op zoek naar zijn ouders. Op de daken van de sociale woningbouw in Baileys buurt kijkt Bird naar wat er allemaal gebeurt.
Regisseur Arnold vermengt het Britsekitchen sink dramauit de jaren vijftig en zestig waarin vooral boze jongemannen opdraven met haar eigen stijl van visuele lyriek. Wanneer Bird in Baileys leven komt echoot de film een kitchen sink-klassieker:Kes(1969) van Ken Loach, over een jongen die door zijn relatie met een torenvalk ontsnapt aan zijn uitzichtloze bestaan. Hier borduurt Arnold op voort. Zoals in haar fenomenaleWuthering Heights (2011) is de camera ook inBirdconstant dicht bij het vrouwelijke hoofdpersonage, vooral in de natuur waar het meisje gefascineerd tuurt naar de wind in het gras of de wijze waarop zonnestralen een heideveld verlichten. Het lijkt wel de intensiteit van haar blik die de extreme verbeelding vrij spel geeft.
Ook magisch: hoe Arnold gewelddadige mensen aan de onderkant van de samenleving omarmt, hoe ze ons leert van hen te houden. Het mooiste vond ik de beelden tijdens de aftiteling, mogelijk van omstanders die Arnold toevallig op straat tegen het lijf liep tijdens het draaien, pak 'm beet twee jongens in trainingspak van polyester die gierend van plezier zingen:'Is it too real for ya?'
Gawie Keyser
Nu te zien
Cin√©art | Bird van regisseur Andrea Arnold