Marja Pruis

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
11 april 2024
'Hou op', zeg ik. 'Stop er gewoon mee.'
Ik zeg het niet, ik roep het.
Ik heb het tegen de tv overigens.
Iedereen begrijpt dit. Er is nogal wat gaande in de wereld. Genoeg om een onmiddellijk ophouden te verordonneren.
Zij het dat ik naar een film zit te kijken. Een hele fictieve film,American Fiction.
Op zich is dit al lang niet gebeurd. Dat ik me bij een film zodanig zit te verbijten dat ik me niet kan inhouden. Volgens de Vlaamse filosofe Patricia De Martelaere heeft het met zelfbescherming te maken. Wel huilen bijThe Deer Hunter(haar essays zijn al van even geleden), maar niet bij 'nieuwsberichten over gruwelijke oorlogen' - sommige zaken blijven onverminderd actueel.
Kunst biedt een afgesloten wereld, zegt De Martelaere. Je gaat erin mee, en je kunt er ook weer uitstappen.
Ik snap het een beetje, wat ze bedoelt. Dat om te kunnen overleven je de echte dingen op afstand moet zetten. En dat het dan een vorm van ontspanning is om je bij kunst te laten gaan. Wat niet wegneemt dat ik me afvraag wat het is dat me zo beroert inAmerican Fiction.
Er zitten hele leuke personages in, dat allereerst. Vooral de vrouwen, ze zijn mooi, zelfverzekerd, grappig. Herkenbaar.
De man om wie het draait, schrijver en docent creative writing, is boos en kaal. Onweerstaanbaar. Hoezo zijn z'n witte studenten geshockeerd over het n-woord in een verhaal van Flannery O'Connor als hijzelf, zwart, daar geen last van heeft? Hij wordt op non-actief gesteld wegens toenemende woede en bijkomend provocatief gedrag.
De beginsc√®ne van deze film evenaart die vanStorytellingvan Todd Solondz. Al is die erger, maar hij is dan ook van 2001. De creative writing-docent van Solondz brengt zijn witte studentes tot het uiterste, laat ik het innewspeakformuleren. Ik zag hem destijds onverhoeds, in Parijs, in een gek achteraffig zaaltje.
Even kijken wat ik in mijn dagboek noteerde. O ja: Tweede Intifada in het Midden-Oosten; Wim Kok op de thee bij Poetin, blij schudden ze elkaar de hand.
De rest weet ik zo ook nog wel. Dat ik een galerie binnenloop voor Annie Leibovitz en naar buiten kom met iets vaag naakts op posterformaat. Doorstoom naar Galeries Lafayette, een mannelijk jasje aanschaf. Ik was bang om te verdwalen. Ik ben dat nog steeds. Ouder worden helpt niet overal bij, bijna bij niks.
'Zeg het gewoon tegen haar', roep ik naar iemand voor wie het script allang is vastgelegd. 'Zeg het man.'
Zijn mooie, leuke, zelfverzekerde vriendin zou nergens van opkijken, niet minder gek op hem zijn. Ik ben zo blij dat je niet wit bent, had de moeder van de schrijver gezegd bij de eerste kennismaking. Ik ook, had de vriendin lachend geantwoord.
Blij zijn dat je niet wit bent. Het gaat me niet aan, maar ik volg het.
Zij eet haar spaghetti, terwijl hij woedend het boek naar haar ophoudt dat hij op haar tafel zag liggen. Verontwaardigd dat ze deze pulp leest. Dramatisch gegeven: het is de pulp die hij zelf, woedend en gefrustreerd, onder pseudoniem heeft geschreven. Willen mensen domme dingen lezen over zwarte personen, hij zal ze wat geven ook.
Ze kijkt hem met grote ogen aan. Wat is er met je aan de hand? Waarom ben je de laatste tijd zo chagrijnig?
'Zeg het gewoon man. Zeg dat jij het hebt geschreven.'
Hij hoort me niet. Loopt bij haar de deur uit, om niet meer terug te komen.
'Nee!'
Een paar weken later, familiefeestje. Zijn broer gaat bij hem zitten, buiten op deporch,biertje in de hand. Heb je haar buitengesloten? vraagt hij hem. Waarom houd je dingen geheim?
'Hij schaamt zich!'
Ook de broer kan me niet horen.
De broer zegt dat hij moet ophouden met dingen geheim te houden. Dat mensen van hem houden. En het hele verhaal van hem willen. Hij weet waarover hij het heeft, die broer. Heeft ook zo z'n geschiedenis, we hebben het gezien en gevoeld.
Het zou kunnen, dat je erin en eruit stapt. Een boek, een film. Maar de volgende ochtend denk ik nog aan de kus die de broer geeft op het voorhoofd van de boze schrijver.
Anne Dufourmantelle,In Defense of Secrets
'What does the Freudian "say everything" mean?'