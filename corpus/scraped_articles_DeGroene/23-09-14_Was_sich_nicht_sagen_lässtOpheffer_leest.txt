Was sich nicht sagen lässt Opheffer leest

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
14 september 2023
Martin van Amerongen, hoofdredacteur vanDe Groene Amsterdammer,riep mij binnen in zijn sigarenwolk, proefde alvast binnensmonds wat archaïsmen en zei: 'Goede vriend, het prachtbladDe Groene Amsterdammeris van zins een uitstekend nummer te maken met grote denkers en daarin mag jij niet ontbreken, maar dan als auteur. Staat jou iemand voor ogen die je wil portretteren?'
'Ja, de filosoof Wittgenstein', zei ik. Martin trok een groef boven zijn Mahler-bril. 'Hmm, ik heb deze vraag ook al gesteld aan Boudewijn Büch en die overwoog eveneens Wittgenstein.'
Op dat moment - ik lieg het niet - kwam Boudewijn die net uit zijn bed was gestapt en was doorgelopen naar de redactie vanDe Groene,de kamer van Martin binnen. Nee, Boudewijn wilde Wittgenstein niet doen, maar Spinoza, maar wist ik wel dat Boudewijn toen hij tentamen deed bij 'Nachenius' (ik weet de naam niet meer precies) een 10 had gehaald, omdat hij Wittgenstein op een fout in deTractatushad weten te betrappen? 'Iets kleins maar toch!' Ik voelde alle energie uit mij wegstromen. Ik snapte namelijk te weinig van deTractatus,maar ik had de biografie van Ray Monk gelezen en was uitermate geboeid door Ludwigs persoonlijkheid. Daarover straks meer.
Een groter probleem voor mij legde ik Büch voor. 'Boudewijn, er wordt onderscheid gemaakt tussen Wittgenstein 1 en Wittgenstein 2, deLogische onderzoekingen. Wat is dat verschil precies?' Boudewijn keek in een verte waar ik zijn gigantische kennis vermoedde en zei: 'Ik kan je slechts één goed advies geven! Lees Wittgensteinzorgvuldig!'
Dat portret heb ik niet geschreven. Dat Boudewijn soms geen onderscheid maakte tussen zijn fantasie en de realiteit was mij nog niet bekend en ik leed toen ook al aan een minderwaardigheidscomplex. Maar mijn belangstelling voor Wittgenstein bleef.
Verleden jaar verscheen WittgensteinsPrivate Notebooks 1914-1916,bezorgd door Marjorie Perloff. Een aanrader! Wittgenstein vocht in de Eerste Wereldoorlog vrijwillig aan Oostenrijks-Duitse zijde omdat hij de dood wilde uitdagen. Drie van zijn broers hadden al zelfmoord gepleegd en hij dacht ook constant aan suïcide. Als hij een oorlog zou meemaken, zou hij wellicht niet meer bang zijn voor de dood en een ander mens zijn (wat ook lukte).
Wittgenstein wilde niet zijn wie hij was en hij wilde bereiken wat onmogelijk leek. Het woord 'geprangd' dringt zich op. Hij was een telg van de rijkste familie van Europa, gaf uiteindelijk al zijn geld aan zijn erfgenamen omdat hij als arme monnik wilde leven. Hij was jood, maar bleef altijd enigszins antisemiet, hij was Oostenrijker, maar wilde niet graag in Wenen zijn. Hij was homoseksueel, maar wat had hij daar een moeite mee. Zo kan ik doorgaan. Uiteindelijk had hij één doel: via de filosofie de filosofie overbodig maken. Sommigen zeggen dat hem dat is gelukt. Maar toen hij in 1922 deTractatus Logico-Philosophicushad gepubliceerd (Wittgenstein 1), begon hij zijn theorie alweer te wijzigen (Wittgenstein 2).
InNotebooksciteert Marjorie Perloff één regel van Wittgenstein die volgens mij de sleutel is tot zijn werk:'Philosophie dürfte man eigentlich nur dichten.'Bezie zijnTractatusals een dichtbundel met logische zinnen; als een wiskundesom die zich uitdrukt in aforistische regels en je begrijpt Wittgenstein veel beter.
Notebooksis een zoektocht naar zijn filosofie om de filosofie kapot te maken, zoals hij zichzelf kapot wil maken. Zijn oorlogsontberingen zijn legio en als het hem makkelijk wordt gemaakt, wil hij het juist gevaarlijker en vindt hij pas rust als hij op een militaire uitkijktoren staat waar hij een eenvoudig doelwit vormt. Hij meldt wel dat hij werkt, maar wat en hoe lezen we niet. Maar we hebben een vermoeden: hij probeert keer op keer wiskundige logica op de taal los te laten. 'Waarom kan een hond niet net doen of hij pijn heeft? Is hij te eerlijk?' En ondertussen gaat hij van depressie naar depressie, masturbeert hij zich een ongeluk omdat hij zich geen raad weet met zijn geilheid en homoseksualiteit, en hij die de argumenten aandraagt om kritisch te staan tegenover een begrip als God, smeekt God hem terzijde te staan.
Uiteindelijk vindt hij, op 7 juli 1916, een zin die ons doet denken aan het einde van de
Tractatus: 'Was sich nicht sagen lässt, lässt sich nicht sagen.'
Poëzie.
Wittgenstein had één doel: via de filosofie de filosofie overbodig maken