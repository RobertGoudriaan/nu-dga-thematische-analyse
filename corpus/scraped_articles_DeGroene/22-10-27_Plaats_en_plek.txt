Plaats en plek

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
27 oktober 2022
In het artikel van Lieke Knijnenburg inDe Groenevan 13 oktober over De School wordt de nacht een plek genoemd. Tijd en ruimte schuiven in elkaar. En waar dat gebeurt, heeft de Nederlandse taal het over 'een gelegenheid'. Bijvoorbeeld een eetgelegenheid. Eetplek heet dat tegenwoordig. Ik denk dan dat iemand gemorst heeft. Zoals je, als je te lang gedwongen op een houten bankje hebt gezeten, daar een zitplek aan over kunt overhouden. Maar dan blijkt een zitplaats bedoeld te zijn.
De Nederlandse taal verslonst. Op verschillende plekken kwam het tot ongeregeldheden, zo bericht hetJournaal. 'Je bedoelt op meerdere plaatsen?' 'Dat zeg ik toch.' 'Nee, dat zei je niet.'
'Daar ben ik helemaal niet mee bezig', zo zeggen wielrenners als ze tijdens het uitﬁetsen de vraag krijgen wat ze van de etappe van de volgende dag vinden. 'Je bedoelt: dat houdt je niet bezig.' 'Dat zei ik toch!' Dat in toenemende mate het woord 'plek' wordt gebruikt waar het plaats moet zijn, spant toch wel de kroon. Zeker, ter plaatse en ter plekke kan allebei. Maar een slaapplek is iets anders dan een slaapplaats.
Plek is er altijd. Het kan niet dat je je niet ergens bevindt. Met plaats wordt bedoeld dat aan de ruimte invulling is gegeven. Zo is er in de trein een ruimte waar plaats is voor ﬁetsen. Dat een ziekenhuis geen plek heeft in de zin dat het vol is, kan dus niet.
Alles wordt tegenwoordig (een) plek genoemd: een post, gelegenheid, positie, gebied, streek, wijk, stad of dorp. Hier wordt: op deze plek. Daar: op die plek. Waar: op de plek waar. Een pleonasme. Elders wordt: op een andere plek. Nergens: op geen enkele plek. Overal, op alle plekken.
FOKKE VAN DER HEIDE
U kunt uw ingezonden brief van maximaal 400 woorden sturen naargroene@groene.nl