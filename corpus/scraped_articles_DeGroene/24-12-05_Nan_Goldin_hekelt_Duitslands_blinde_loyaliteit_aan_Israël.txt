Nan Goldin hekelt Duitslands blinde loyaliteit aan Israël

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
5 december 2024
Berlijn- '44.757 mensen gestorven in Palestina door Israëlische strijdkrachten. De helft ervan kinderen, 10.000 ervan onder het puin. 3.516 mensen in Libanon gestorven door Israëlisch geweld. En 815 Israëlische burgers gestorven op 7 oktober. Voel je je ongemakkelijk? Ik hoop het.'
Dit zei fotograaf, kunstenaar en activist Nan Goldin tijdens de opening van haar tentoonstellingThis Will Not End Wellin Neue Nationalgalerie in Berlijn, eind november. In aanloop naar de expositie probeerde het museum zich al te distantiëren van Goldins uitgesproken politieke standpunten. Maar terwijl de directie wanhopig bleef volhouden dat haar activisme en kunst gescheiden zijn, besloot zij haar spreektijd op de opening te gebruiken om zich fel uit te spreken tegen Duitslands loyaliteit aan de Israëlische staat.
'Waarom laat je me niet praten, Duitsland?' Goldin, zelf een joodse vrouw, vestigt de aandacht op de 180 kunstenaars, waarvan ruim twintig procent joods, die inmiddels zijn gecanceld door krampachtig Duits kunstbeleid dat elke kritiek op Israël gelijk schaart aan antisemitisme. Een like op Instagram kan voldoende zijn om subsidies in te trekken. En nu de Bondsdag de controversiële'Nie wieder ist jetzt'-resolutie heeft aangenomen is de vrees dat kritische stemmen alleen maar meer gesmoord gaan worden.
'Wat ik zie in Gaza, herinnert mij aan de pogroms die mijn grootouders moesten ontvluchten', zei Golding. 'De wereld kan deze horror stoppen. Waarom wil je dat niet horen, Duitsland?'
Het taboe is eraf: Israël pleegt mogelijk genocide. Het Internationaal Strafhof heeft een arrestatiebevel uitgevaardigd voor premier Benjamin Netanyahu. En terwijl de bommen blijven vallen met hulp van Duits geld en Duitse wapens, blijft de regering haar steun uitspreken voor Israël. Want, zo herhalen ze, Israëls veiligheid is Duitslands bestaansreden, oftewel:Staatsräson.'Netanyahu zal niet worden gearresteerd in Duitsland wegens ons naziverleden', koppen de kranten. Maar dat kan op twee manieren geïnterpreteerd worden.
'Israëls bestaansrecht staat buiten kijf voor ons', stelt museumdirecteur Klaus Biesenbach na de speech van Goldin, terwijl hij het publiek probeert te overstemmen dat na een groot applaus voor Goldin'free Palestine'blijft scanderen. Achter Biesenbach en de glazen muren van het museum houden mensen een groot spandoek omhoog met de woorden: 'STAATSRÄSON IST GENOZID'. Medewerkers van het museum en andere culturele instellingen gaan voor het raam staan in een poging het spandoek te verbergen met hun lichamen. Het lukt ze alleen het woord 'Genozid' te verbergen, 'Staatsräson' blijft over. Hoe ironisch.