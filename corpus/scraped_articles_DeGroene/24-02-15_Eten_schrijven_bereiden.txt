Eten, schrijven, bereiden

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
15 februari 2024
Eten wordt doorgaans niet als een groots literair onderwerp beschouwd, en dus is het belachelijk om er plechtig en uitgebreid over te schrijven. Of toch niet?
Eten kan zich voordoen als iets alledaags: mensen hebben nu eenmaal voedsel nodig om in leven te blijven en zich op belangrijker zaken te kunnen richten. Tegelijkertijd kan een maaltijd dienen als een venster op de wereld als geheel. Eten heeft niet alleen te maken met cultuur, identiteit en geschiedenis, maar ook met biologie, volksgezondheid en politiek; met ecologie, ethiek en esthetiek. Kortom, eten raakt zoals literatuur en poëzie aan zo'n beetje alles wat ertoe doet.
Vanwege het belang van het onderwerp stond in het themanummerAan tafel!(De Gids2010-6) eten als culturele activiteit centraal. In het onderhavige nummer vanDe Gidskomt schrijven over eten aan de orde, of wat sinds de boeken van M.F.K. Fisher, zoalsHow to Cook a Wolf, ook welfood writingis gaan heten.
Koken en eten, zo is gebleken, laten zich uitstekend gebruiken om literaire teksten te schijven en food writing is een genre op zich geworden.
Kyrke Otto onderzoekt in haar essay de grenzen van het gastronomische genre, Louise O. Fresco schrijft de duizelingwekkende geschiedenis en betekenis van brood, en aan Alma Apt, Simone Atangana Bekono, Hannah van Binsbergen, Esha Guy Hadjadj, Dirk van Weelden en Miek Zwamborn werd gevraagd een korte tekst te schrijven waarin het bereiden van eten en een recept een centrale rol spelen.
Ivana Mik van Fou Food Lab en Maarten Hoekstra van Mister Kitchen controleerden de recepten op 'kookbaarheid'. In samenwerking met hen organiseertDe Gidseen bijzondere presentatie van het nummer op zondag 25 februari in Markt Centraal in Amsterdam. Tijdens een speciale editie van het Markt Maal zal dan een door hen samengesteld menu worden geserveerd dat geïnspireerd is op de recepten in dit nummer.
Alma Apt, Edzard Mik, Ivana Mik (gastredacteur), Kyrke Otto en Dirk van Weelden, namens de redactie