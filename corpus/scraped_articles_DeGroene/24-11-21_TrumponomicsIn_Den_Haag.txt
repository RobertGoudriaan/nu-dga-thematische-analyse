Trumponomics In Den Haag

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
21 november 2024
Van de berg aan analyses die de laatste dagen gepubliceerd zijn over de overwinning van Trump, was er één die eruit sprong. Een artikel in deFinancial Timesliet zien dat alle zittende regeringen in 2024 de verkiezingen verloren. Een historisch unicum.
De aanleiding is de mondiale inflatiegolf die na de coronapandemie de kosten van boodschappen en levensonderhoud omhoogdreven. Het plaatst zowel de overwinning van Trump als die van Wilders in een ander licht.
Als er één les is die getrokken kan worden uit de overwinning van Trump, is het hoe inherent verweven economische en culturele thema's zijn. In de nasleep van de overwinning van de PVV werd vaak gezegd dat economische zorgen er voor het rechts-populisme niet heel veel toe doen. De PVV-stemmers zouden 'luxe-stemmers' zijn, die het zich konden veroorloven om hun culturele grieven voorrang te geven.
In Nederland was dat al onwaarschijnlijk. In het Amerikaanse geval is dat helemaal moeilijk hard te maken. In een exitpoll van NBC News zei twee derde van de stemmers dat het met de economie 'slecht' of 'niet goed' ging. De helft van de Republikeinse stemmers gaf aan dat de economie hun belangrijkste prioriteit was. Driekwart van de stemmers was ontevreden of boos over de staat van het land.
Het vormde een schril contrast met hoe beleidsmakers de economie zagen. Volgens de officiële cijfers ging het immers ongekend goed met de Amerikaanse economie. Wat betreft werkgelegenheid en economische groei lieten de VS andere landen ver achter zich. De frustratie was dan ook groot onder Democraten dat zij van kiezers nauwelijks erkenning kregen voor het ongekend rappe herstel. Sommigen waren het al eenvibecessiongaan noemen: de negatieve stemming onder kiezers zou het gevolg zijn van vibes, door tech-platforms rondgepompte desinformatie.
Maar macro-cijfers over de economie als geheel zijn vaak verhullend. De VS mogen dan het rijkste land van de wereld zijn, het is ook een van de ongelijkste landen. Veel mensen hebben moeite met rondkomen. De Amerikaanse huizenmarkt is onbetaalbaar geworden voor starters. Voedselprijzen zijn met dertig procent gestegen de afgelopen jaren. Het reëel beschikbare inkomen is met zes procent gedaald van 2021 op 2022, de grootste daling sinds de jaren vijftig. Een onderbelichte rol hierin speelden de coronasteunpakketten.
Omdat de VS geen echte verzorgingsstaat hebben, werd er tijdens de coronapandemie in de eerste termijn van Trump een tijdelijke verzorgingsstaat uitgerold. Ironisch genoeg gebeurde dit op initiatief van de Democraten in het Congres. De CARES Act uit 2020 van maar liefst tweeduizend miljard was zo ongekend groot, om daarmee het gebrek aan een federale verzorgingsstaat te compenseren. De regeling was een groot succes en tilde veel gezinnen uit de armoede.
Het oorspronkelijke plan van Biden was om deze regelingen voort te zetten. Het vormde de sociale pijler van zijn Build Back Better-programma. Deze sociale agenda kreeg hij echter niet door het Congres. De Republikeinse kritiek was dat overheidsuitgaven de inflatie zouden aanwakkeren. Een machtige zakelijke lobby zat in de weg en er was een beruchte blokkade van de rechtse Democratische senatoren Joe Manchin en Kyrsten Sinema. Wat overbleef waren vooral infrastructuursubsidies en industriepolitiek en werd omgedoopt tot Inflation Reduction Act (IRA). De tijdelijke verzorgingsstaat liep ten einde. Veel Amerikanen gingen erop achteruit. Van 2022 op 2023 nam het aantal Amerikanen onder de armoedegrens toe met vijf procent.
Biden kon dan wel wijzen op het feit dat hij met zijn ruime begrotingspolitiek een ergere recessie had voorkomen, de gewone Amerikaan had daar geen boodschap aan. Daarbij lieten de successen van zijn investeringsagenda zich pas op de langere termijn gelden. De kiezer bleek vaak niet te weten wat het IRA-programma was.
Het pijnlijke is dus dat Trump ergens een punt heeft als hij zegt dat gewone Amerikanen het onder hem beter hadden. Hij had daar zelf maar beperkt de hand in, maar wie maalt daarom? Wranger nog is dat Trump geenszins van plan lijkt om een eigen sociale agenda uit te gaan rollen. Wie het economische programma van Trumps voornaamste denktank leest - het America First Policy Institute - ziet een vrij traditionele neoliberale agenda. Het is belastingverlaging, deregulering en overheidsbezuinigingen wat de klok slaat.
Het hoofdstukFight for the American Workers and their Wagesbiedt enkel een sigaar uit eigen doos: de Amerikaanse arbeider moet zich continu gaan bijscholen. Het is de bekende filosofie vanpull yourself up by the bootstraps.Nieuw zijn vooral de protectionistische tariefmuren waar Trump mee dreigt. Deze zullen echter vooral fungeren als een indirecte belasting voor de armere helft van de Amerikaanse bevolking, zo stellen economen.
'Het leek woensdag wel of het weer 22 november was', zei Kati Piri van GroenLinks-PvdA daags na Trumps overwinning. De parallellen zijn inderdaad opvallend. In beide landen wordt met behulp van een nationalistische agenda weer teruggegrepen op neoliberaal beleid.
Economische zorgen doen er niet veel toe voor het rechtspopulisme? Onwaarschijnlijk