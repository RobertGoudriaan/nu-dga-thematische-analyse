Vurige gospel

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
6 juli 2023
POPMUZIEK Anohni and the Johnsons
Het doorbraakalbum van Anohni (toen nog: Antony) and the Johnsons,I Am a Bird Nowuit 2005, begon met de zin'Hope that someone will take care of me when I die'.Toch werd dat niet eens de beroemdste uit die verzameling gedragen ballads, waar het theater doordrong tot in de toetsaanslag van de piano. Dat werd:'One day I'll grow up and be a beautiful girl/ But for today I am a child/ For today I am a boy'.Het denken over gender mocht in 2005 nog lang niet zo ver ontwikkeld zijn en breed besproken worden als in 2023, in het leven en werk van Anohni was het al lang een rode draad.
Prachtig waren ook de volgende albumsThe Crying Light(2009) enSwanlights(2010). Of ze zich nou onderdompelde in een bad vol zwierige strijkers of zich juist zeer minimaal liet begeleiden, Anohni wist altijd te raken, ook op het podium, met die onwaarschijnlijke stem van zijde, even monumentaal als breekbaar, en met een even groots als fijnzinnig gevoel voor drama. Vaak gingen de nummers over verandering en vervreemding. Droefheid om in te verdrinken. In 2016 volgde nog een album zonder The Johnsons. Stilistisch heel anders (want experimentele elektropop), tekstueel Anohni's kijk op een wereld vol klimaatveranderingen en oorlogen via drones, die zich liet samenvatten in de titel:Hopelessness.
Haar eerste studioalbum met The Johnsons sinds 2010 is voor een deel een terugkeer naar haar oude geluid, al bestaan The Johnsons inmiddels uit andere leden en al lijkt de grimmige afrekeningsinterludeGo Aheadiets anders aan te kondigen. Maar of het nu door de samenwerking met producer Jimmy Hogarth komt (bekend van onder meer Amy Winehouse en Tina Turner) of door de grotere rol voor de gitaar (Hogarth zelf in een glansrol), opMy Back Was a Bridge for You to Crossklinkt Anohni naast bezwerend ook opzwepend. AfscheidsnummerCan'tgroeit gaandeweg uit tot een vurige gospel, het fantastischeRestis de Anohni-kijk op de blues,Scapegoatis Anohni'sPurple Rain,en de broeierige soul vanWhy Am I Alive Nowhad zo van de soundtrack van een blaxploitationfilm uit de jaren zeventig kunnen komen - behalve de tekst dan, die had opHopelessnesskunnen staan. De allermooiste zinnen staan overigens in het openingsnummer:'You know how they always said/ That light was the opposite of darkness?/ It's just fire in darkness/ Creating life.'
Zoals vaker bij Anohni verdient het artwork een speciale vermelding. Weer kiest ze voor een eerbetoon. Na eerder transgender icoon Candy Darling en de Japanse danser Kazuo Ohno eert ze nu baanbrekend activiste Marsha P. Johnson, naar wie ze 25 geleden haar band vernoemde.
Leon Verdonschot
Anohni and the Johnsons -My Back Was A Bridge For You to Cross(Rough Trade)
ANOHNI with Nomi Ruiz / Rebis Music | Anohni and the Johnsons