Sophia Loren maakte vaak de goede keuzes

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
26 september 2024
Rome -Op het dakterras van een hotel aan het Piazza della Repubblica, met 360 graden uitzicht over het antieke Rome, vierde Sophia Loren vorige week haar negentigste verjaardag. Wie er waren doet er niet echt toe, al isEvery Little Thing She Does is Magictoegezongen krijgen door Sting zelf wel iets om mee te nemen naar het hiernamaals. Het gaat vooral om wie ernietwaren, de vier pijlers onder haar verpletterende carrière: echtgenoot en producent Carlo Ponti, regisseurs Vittorio De Sica en Ettore Scola, en natuurlijk Marcello Mastroianni, haar ideale tegenspeler. Allemaal helaas al overleden.
De wereldster Sophia Loren, geboren als de arme Napolitaanse Sofia Costanza Brigida Villani Scicolone op 20 september 1934, is zo Italiaans dat het overbodig is om het te hebben over haar Amerikaanse rollen in een carrière die bijna honderd films beslaat. Het gaat om, zegt ze zelf ook altijd, haar Italiaanse films. Met name natuurlijk omLa ciociaravan regisseur Vittorio De Sica en geproduceerd door Carlo Ponti, waarvoor ze in 1961 op haar 26ste een Oscar kreeg, de eerste voor een vrouwelijke hoofdrol in een nietEngelstalige film. En omUna giornata particolareuit 1977 van regisseur Ettore Scola, die ze zelf als haar allergrootste acteerprestatie beschouwt, ook geproduceerd door haar echtgenoot Ponti.
Sophia Loren brak door op het hoogtepunt van de Italiaanse cinema, met parels alsIeri, oggi, domani,Oscar in 1963, regisseur De Sica, producent Ponti, idem voorMatrimonio all'italiana,Oscar 1964, natuurlijk weer samen met Mastroianni. Italië's gouden duo; zij met dat typisch bozige, pruilerige van de Italiaanse vrouw, waarvan de onderliggende boodschap is: je krijgt het niet voor niks, vriend. En hij met dat larmoyante, vermoeide, van de Italiaanse man, die voor zijn moeder sowieso al Jezus Christus is. Maar ook voorbij het Italiaanse cliché waren ze goud samen, zoals inUna giornata particolare, waarin ze twee vernederde slachtoffers van Mussolini's regime spelen; hij een homoseksuele intellectueel, zij een huisvrouw met een beest van een fascistische man. Dat konden ze ook, buiten de gebaande paden spelen.
Haar grootste geheim, behalve haar schoonheid en acteertalent natuurlijk, is van heel jongs af aan de goede keuzes weten te maken. Zo zegt ze het zelf in het fonkelende Armani-jasje dat hij speciaal voor haar negentigste verjaardag ontwierp: 'Het leven is heel goed voor me geweest, ik hoop dat ik het leven niet heb teleurgesteld.'