Een zero-tolerancebeleid houdt de migranten niet tegen Aan de grens

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
24 augustus 2023
'Ze lagen in het water maar we konden ze niet zien. (...) Ze maken de overtocht tegenwoordig zonder reddingsvest.' Aldus de aangeslagen reddingswerker RÃ©gis Holy bij de Franse kustwacht op 13 augustus tegenover nieuwszender France Info. De avond ervoor staken even ten noorden van Calais zeker 65 migranten het Kanaal over toen de opblaasboot motorpech kreeg. Nadat er paniek uitbrak, verschoven de planken op de bodem van de boot, ontstond er een scheur en lag iedereen in het water. Minstens zes Afghanen zijn verdronken. Reddingswerker Holy: 'Ze zijn steeds jonger. De maximumleeftijd ligt op 25 tot 30 jaar. Zij doen er alles voor om over te steken.'
De Franse kustwacht haalde 36 overlevenden terug naar Frankrijk, 23 werden door de Britse kustwacht naar Dover overgebracht. Tot ergernis van de Britse regering die 270 miljoen euro heeft overgemaakt aan Frankrijk om de migranten tegen te houden, een bedrag dat de komende drie jaar zal oplopen tot 476 miljoen. De extra beveiligingsmaatregelen hebben het aantal overtochten vanuit Frankrijk in vergelijking met vorig jaar met slechts vijftien procent doen dalen.
Pierre-Henri Dumont, de Republikeinse afgevaardigde van het departement Pas-deCalais, wijdt het aantal doden aan het 'slappe' migratiebeleid van zijn regering die de nieuwe immigratiewet, overigens mede door gebrek aan steun vanuit zijn eigen partij, al een jaar voor zich uit schuift. Hij opteert voor een 'zero-tolerancebeleid jegens migranten' in Calais waardoor de 'handel in de dood' stopt.
Vluchtelingenhulporganisatie Utopia 56 meldde in een persverklaring dat de beveiligingsmaatregelen de migranten dwingen steeds verder van het Nauw van Calais de oversteek te wagen en stelt de politiek verantwoordelijk voor het stijgend aantal doden. 'Zolang je geen legale en veilige overtocht garandeert, blijven mensensmokkelaars de oversteek faciliteren.' Het Britse parlement heeft in juli een wet aangenomen waarmee iedereen die illegaal het land binnenkomt asiel kan worden geweigerd. In afwachting van het hoger beroep om illegalen te kunnen uitzetten naar Rwanda beloofde premier Sunak een eind te maken aan de stroom migranten via het Kanaal met de'small boats week'.Toch zetten die week tussen 10 en 12 augustus 1600 migranten voet op Engelse bodem: een nieuw record dit jaar, wat het aantal sinds 2018 vanuit Frankrijk overgestoken migranten op 100.000 brengt.
Het aantal in 2023 getelde doden en vermisten aan de Europese buitengrenzen volgens het Missing Migrants Project (IOM): 3080