Onnoemelijk

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
15 juni 2023
FILM Sparta
Ewald (Georg Friedrich) reist na een bezoek aan zijn dementerende vader (Hans-Michael Rehberg) naar Roemenië waar hij kampt met een crisis in zijn relatie met een mooie serveerster. Ewald is namelijk pedofiel, en seks met zijn vriendin is een marteling. Hij verlaat haar en trekt naar een afgelegen dorpje waar hij in een oude school een judovereniging opricht - voor jongens.
Ulrich Seidl. De enige film van deze controversiële Oostenrijker die mij echt kon raken wasParadies: Glaube(2012) waarin een vrouw haar geloof in God tentoonspreidt schuifelend op haar knieën in een triest appartement van beton. De scène dankt zijn kracht aan Seidls 'trucje': zijn extreem afstandelijke camera creëert empathie.
Maar over het algemeen is Seidl niet te doen. Misschien heeft dat te maken met zijn onderwerpen. Vrouwen die naar Afrika reizen om seks met zwarte mannen te hebben. Of Oostenrijkers die onnoemelijke dingen uitspoken in hun kelders. Ook zijn film over een schlagerzanger liet ik links liggen. Maar ditRiminiging ik nu wel bekijken, temeer toen ik in de trailer de 'enige echte' Richie Bravo (Michael Thomas) schlagers zag zingen voor een hoogbejaard publiek. Het bleek - wonder boven wonder - een schitterende film. Seidl krijgt voor elkaar dat de kijker met Richie meeleeft, een vulgaire man die opeens z'n dochter ontmoet, die geld wil zien.
WieRiminiziet moet eraan geloven, want deze film vormt samen metSpartaeen tweeluik.Sparta,dus. En dat ging bijna mis. Ik wilde na een kwartier hard wegrennen toen bleek dat Seidl een film over pedofilie heeft gemaakt. Maar niet kijken is nooit een optie. Seidl is nóg strenger. Hij zegt met al zijn films: steek je moraliteit in je zak.
Dat bleek makkelijker dan je zou denken in het geval vanSparta. Eerst wil je Ewald wel iets aandoen. Hoe hij de jongens manipuleert. We gaan zwemmen, kleren uit! Foto's maken! En maar knuffelen, zogenaamd jongens onder elkaar. Voor hen is het feest. Ze krijgen allemaal namen van helden uit de Griekse Oudheid. De judovereniging is 'Sparta'. De jongens genieten. Ze gedijen. Bij Ewald krijgen ze alles wat ze thuis niet krijgen: liefde, begrip, hoop. Maar tijdens het kijken wéét je, dit kan niet goed gaan.
Het gaat goed. Ik verklap graag dat Ewald zich godzijdank ondanks zijn pedofiele gevoelens nooit aan de jongen vergrijpt. Seidl vertelt in werkelijkheid een heel ander verhaal - dat van Ewald, Richie en hun vader. Waar de oude man zijn laatste dagen slijt in een tehuis voor bejaarden blijkt het enige wat nog werkt in zijn hersenen fijne herinneringen aan zijn nazi-verleden. Wat voor jeugd moeten Ewald en Richie hebben gehad? Seidl zegt hier niets over. Door die afstandelijke camerablik - eigenlijk een soort tirannie - dwingt de regisseur je zelf de plaatjes te maken. In je hoofd. Wát een horror.
Gawie Keyser
Te zien vanaf 15 juni