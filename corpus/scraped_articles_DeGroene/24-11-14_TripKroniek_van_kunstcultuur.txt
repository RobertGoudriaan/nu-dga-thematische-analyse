Trip Kroniek van kunst&cultuur

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
14 november 2024
KUNST Underground
De legende wil dat Dennis Hopper en Peter Fonda de productie van de filmEasy Rideraanvingen zonder scenario, zonder omschrijving van de personages, ze deden maar wat. In het boekEasy Riders, Raging Bullsstelde Peter Biskind dat de hoge mate van improvisatie, de ongescripte inbreng van de acteurs, de schokkerige cameravoering, de harde cuts in de montage, de flashbacks en flash-forwards, kortom de hele'fractured experience'van de film het gevolg was van lsd-gebruik. Dat kan zo zijn, maar Hoppers montage had ook onmiskenbaar een relatie met de vormexperimenten van avant-garde filmmakers in New York en Californië, in het bijzonder met die van Bruce Conner (1933-2008), wiens werk deel uitmaakt van de voortreffelijke tentoonstellingUndergroundin EYE.
Hopper en Conner kenden elkaar vrij goed. Conner had in 1958A Moviegemaakt, een assemblage van gevonden materiaal, nieuwsberichten, oudere films, herschikt tot een niet-verhalend geheel, ogenschijnlijk 'toevallig' gemonteerd. Hopper zou later zeggen dat de montage vanEasy Riderdirect door Conners manier van werken was beïnvloed. Een van de twee films van Conner die in EYE te zien is, Looking for Mushrooms(1959-67/1996) is een al even gefragmenteerd beeld van een 'psychedelische trip' naar Mexico, en daarin een directe voor-afspiegeling van de beruchte New Orleans-scène inEasy Rider,en zelfs van Hoppers beruchte mislukkingThe Last Movie.
De tentoonstelling laat zien hoe origineel en moedig de experimentele filmmakers vanaf het eind van de jaren vijftig te werk gingen en hoever hun invloed strekte. Het kwam niet allemaal uit de lucht vallen: in de VS waren al voor de Tweede Wereldoorlog nieuwlichters uit Duitsland aangekomen, Hanns Eisler, Hans Richter, Anni en Josef Albers, die erfenissen van Dada en Bauhaus meebrachten. Het markeringspunt hier is de oprichting in september 1960 van de New American Cinema Group. Hun manifest stelde dat zij ruimte wilden scheppen voor een artistieke cinema die niet commercieel en niet 'moreel corrupt' was, en niet door studiobazen, financiers of marketeers kon worden gecensureerd. Wat de experimentelen bond is een zekere voorliefde voor 'de werkelijkheid'. Films van Marie Menken(Glimpse of the Garden,1957) of Jonas Mekas(Walden,1969) zijn volkomen 'natuurlijk', naïef op het amateuristische af, en zonder interventie in de registratie van wat Conner noemde'the discarded beauty of modern America'.Als kunstvorm namen dit soort films afstand van het gestyleerde pseudo-realisme van de 'grote Hollywoodfilm'. De werkelijkheid, en zeker de stadse, is nu eenmaal rauw en ruw.
Er is werk van grote namen, Yoko Ono, Marie Menken, Stan Brakhage, Andy Warhol, Stan Vanderbeek; van de laatste is de niet te missen installatieMovie Mural(1965-1968) te zien, meerdere films en dia's tegelijk geprojecteerd, mooie herrie, levendig en vernuftig. Voor meerschermige mediaconsumenten uit de 21ste eeuw is het een bewijs dat onze onderdompeling al een lange voorgeschiedenis kent, en dat vijftig jaar geleden grote kunstenaars daar al de strijd mee aanbonden. Het is niet alleen film, overigens: de alternatieve cinema raakte aan allerlei andere kunsten, hier vertegenwoordigd door Fluxus, waar warempel ook Wim T. Schippers en Willem de Ridder hun vrolijke gezicht laten zien.
Koen Kleijn
Underground - American Avant-Garde Film in the 1960's.EYE, Amsterdam, t/m 5 januari
Jonas Mekas / ReVoir | Underground in Eye: Jonas Mekas in Walden, 1968