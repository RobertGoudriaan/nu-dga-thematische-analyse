Netflix-serie wijst naar moordenaar van Emanuela Orlandi

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
17 november 2022
Rome- De succesvolle NetflixserieThe Vatican Girlis het verhaal van de vijftienjarige Emanuela Orlandi die op 22 juni 1983 het familie-appartement binnen de muren van het ministaatje Vaticaanstad verliet om naar muziekles te gaan, en nooit meer thuiskwam.
In Italië is het nog altijd niet opgeloste verhaal van Emanuela Orlandi een vervolgserie waarin met grote namen en kwesties wordt gestrooid, hoe onwaarschijnlijker hoe beter. De kgb zou met haar verdwijning te maken hebben, de Turk Ali Agca die schoot op de paus in 1981, de Banda della Magliana die Rome terroriseerde in die jaren, en ga zo maar door. Tot twee keer toe zijn graven in Rome opengemaakt waar Emanuela in zou liggen - maar het was altijd onzin.
Eén constante in het broodkruimelspoor is er: het Vaticaan. Daar weet men meer, dat is duidelijk. Emanuela is een doofpotzaak van het Vaticaan en pausen raken erg zenuwachtig van het onderwerp. Wie bedoelde de Poolse paus Karol Wojtyla met zijn oproep 'aan diegenen die Emanuela Orlandi in handen hebben', slechts twaalf dagen na haar verdwijning, juli 1983? Er was toen nog niet bepaald dat ze was ontvoerd, laat staan door wie en waarom. En wat bedoelde de net benoemde paus Franciscus op 13 juni 2013 met zijn'Emanuela è in cielo'('Emanuela is in de hemel'), toen Emanuela's broer Pietro hem stond op te wachten na een mis? 'O, wij hoopten eigenlijk dat ze nog leefde, weet u er misschien meer van, Uwe Heiligheid?' kon de broer de paus nog net naroepen. Antwoord kwam er niet, zoals er al bijna veertig jaar geen antwoord komt uit het Vaticaan.
De waarheid ligt binnen de muren van het Vaticaan, dat is een conclusie waarThe Vatican Girlop afkoerst. Maker en meervoudig Emmy Awards-winnaar Mark Lewis bewaart zijn enorme scoop tot het einde. Een schoolvriendinnetje van Emanuela dat tot nog toe haar mond heeft gehouden en dat in silhouet in beeld komt, zegt: 'Emanuela had mij een week voor ze verdween verteld van een hele hoge man, een bisschop die altijd naast de paus stond, en die haar lastig viel als ze ging wandelen in de tuinen van het Vaticaan.' En zonder de naam te noemen verschijnt de foto van de in 2006 overleden bisschop Paul Marcinkus in beeld. Naast de paus.