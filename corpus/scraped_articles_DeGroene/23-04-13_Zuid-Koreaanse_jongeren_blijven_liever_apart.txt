Zuid-Koreaanse jongeren blijven liever apart

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
13 april 2023
Seoul- 71 procent van de jongeren in Zuid-Korea wil dat beide Korea's voorlopig apart blijven bestaan, blijkt uit een recente peiling. Jongeren denken dat een hereniging te hoge kosten met zich meebrengt, want Noord-Korea is sterk verarmd door slecht beleid en door de internationale sancties. Van de gehele bevolking is ruim 85 procent voor hereniging. Dat percentage is lager dan de ruim negentig tijdens de regeringsperiode van president Moon Jae-in, wiens termijn vorig jaar eindigde.
Een snelle hereniging is op korte termijn onwaarschijnlijk. Die spanningen liepen in maart hoog op. Noord-Korea lanceerde twaalf raketten en Zuid-Korea hield samen met het Amerikaanse leger de grootste militaire oefeningen sinds vijf jaar, vlak bij de grens met het noorden.
Dat de steun voor hereniging slinkt, komt volgens Kim Bum-soo, hoofd van het Centrum voor Hereniging Studies, door de teleurstelling over het beleid van oud-president Moon. Hij wilde de Korea's voor 2045 herenigen. Maar de drie topontmoetingen tussen Moon en Noord-Korea's leider Kim Jong-un in 2018 leidden behalve tot mooie woorden niet tot resultaten. Ook een vredesverdrag werd niet getekend. De Koreaanse Oorlog is dus formeel nog niet beÃ«indigd. Wel was er een wapenstilstand die het geweld in juli 1953 stopte, maar die werd door Noord-Korea in 2013 eenzijdig opgezegd. Officieel streeft zowel Noordals Zuid-Korea naar hereniging. Het staat zelfs in de grondwet van beide buurlanden. Zuid-Korea heeft een ministerie voor Hereniging.
Remco Breuker, hoogleraar in Leiden, schrijft in zijn onlangs verschenen boekDe Koreaanse golfover verschillende scenario's voor hereniging. Het vaak genoemde scenario waarin Noord-Korea zou worden opgenomen in een democratisch zuiden is onbespreekbaar voor Pyongyang. Een economische eenwording waarbij de landen apart bestuurd worden, maar waar de Noord-Koreaanse beroepsbevolking zou werken voor de Zuid-Koreaanse bedrijven met hoogwaardige technologie, is wel denkbaar. Bijna tien jaar lang functioneerde een industriecomplex bij de Noord-Koreaanse stad Kaesong op deze manier. Maar de bedrijven betaalden de lonen aan de staat en die kwamen vaak niet bij de arbeiders terecht. Over heropening van Kaesong wordt gesproken. Maar dat zou slavernij faciliteren, schrijft Breuker. Noord-Korea zou een economische kolonie van Zuid-Korea worden.