Huub Oosterhuis (1)

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
11 mei 2023
Een aantal regels in het memoriam van de onlangs overleden pastor Huub Oosterhuis(De Groene,20 april) heeft mij enorm geraakt. De regel die als een raket bij mij insloeg was: 'In de ogen van Oosterhuis verliet hij ook niet zozeer de kerk, maar de kerk hem.' Ikzelf ken dat pijnlijke gevoel als geen ander. Heb de kerk van kinds af aan meegemaakt, van binnenuit.
Van de 67 levensjaren die mij tot nu gegund zijn heb ik er 63 doorgebracht binnen het instituut kerk, als jongere, als ouderling, als wijkcontact voor twintig gezinnen. Het enige wat voldoening bracht was het werk in de wijk. Het instituut kerk ging mij hoe langer hoe meer tegenstaan. Net als de moeder van Huub Oosterhuis verloren wij kinderen, niet na maar in een vergevorderd stadium van de zwangerschap. Waar de moeder van Oosterhuis levenslang zielenpijn had van de 'drie weesjes van God', haar vroegtijdig gestorven ongedoopte kinderen, die in haar angstvisioen eeuwig zouden wegkwijnen tussen hemel en hel, zorgden de gebeurtenissen bij mijzelf voor enorm veel geestelijke pijn.
Hoewel ik op dat moment deel uitmaakte van de kerkenraad van de hervormde gemeente in mijn woonplaats, ontbrak elke vorm van pastorale zorg. Niemand die naar mij en mijn vrouw omkeek, niemand die zich bekommerde om wat dan ook. Omdat het verdriet en het onbegrip net als bij mevrouw Oosterhuis levenslang zijn blijven doorzeuren heb ik drie jaar geleden net als veel andere mensen besloten het kille instituut kerk te verlaten. Ik had het nooit van mezelf verwacht, maar het moest er voor mijn eigen gemoedsrust van komen.
BERT WEGGEMANS,Niebert
Jan Rothuizen