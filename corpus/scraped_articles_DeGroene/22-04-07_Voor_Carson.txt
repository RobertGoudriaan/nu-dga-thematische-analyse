Voor Carson

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
7 april 2022
Jaap Tielbeke wijst inDe Groenevan 31 maart terecht naar Rachel Carson. De stille lente waar zij over schreef is inmiddels aanwezig in mijn tuin. De mussen die nestelden onder de pannen van mijn huis zijn al een jaar of twintig verdwenen, misschien langer.
Nog eerder formuleerde de ﬁlosoof Bertrand Russell al zijn zorg voor de toekomst in zijn Reith-lezingen in 1947. Grondstoﬀen zijn eindig. In romanvorm schreef Günther Schwab in 1958 het boekDer Tanz mit dem Teufel,in het NederlandsBij de duivel te gastmet toen al honderden wetenschappelijke literatuurverwijzingen. Minder mooi was het dat Schwab in zijn jonge jaren lid is geweest van de NSDAP. In zijn roman gaan vier mensen, deels wetenschappers, op een geheime locatie met de duivel in gesprek. Elk argument dat de mensheid vooruitgaat, wordt met verwijzing naar wetenschappelijk onderzoek door de duivel ontkracht.
Naar al deze profeten lijkt onvoldoende geluisterd te zijn. De methodische aanpak van de Club van Rome gaf een opleving in de aandacht, maar die ging verloren in de publieke aandacht door steeds weer trieste actuele gebeurtenissen. Precies zoals nu met het Oekraïne-drama. Ook Tielbeke kwam niet aan het woord bijBuitenhof. Toch is de crisis waar hij over wilde spreken van groter belang dan de oorlog die nu bezig is. Het symboliseert het graﬁekje in het Rapport van de Club van Rome dat de meeste mensen niet in staat zijn op lange termijn te denken.
HENK KRAAIJENBRINK,Borne
U kunt uw ingezonden brief van maximaal 400 woorden sturen naargroene@groene.nl