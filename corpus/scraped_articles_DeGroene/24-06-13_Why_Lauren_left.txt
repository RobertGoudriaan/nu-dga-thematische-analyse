Why Lauren left

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
13 juni 2024
HIPHOP Please Don't Cry
OpLoose Rocksbeschrijft hiphopartiest Rapsody dat ze langsgaat bij een vrouw die ze haar tweede moeder noemt - en die geleidelijk verdwijnt. De oorzaak: dementie.'The symptoms worsen every time I drop by for a visit',rapt ze over een kalme, soulvolle beat. Haar stem klinkt zoals altijd helder, goed verstaanbaar.'The stories entertainin' even if they're mostly fiction/ Repetition, repetition, repe-, you keep tryin' to remember.'
Het is een ontroerend nummer, van het soort dat weinig rappers durven te maken en dat bijna geen enkele hiphopartiest kan overbrengen zonder te zwelgen. Maar de Amerikaanse Rapsody (1983) is een rapper van de buitencategorie, al jaren. En ja, ze is een vrouw en vrouwen zijn in de hiphopwereld nog altijd schrijnend vaak lijdend voorwerp, lustobject - zelfs bij veel bekendefemcee'sdraait het voor een belangrijk gedeelte om hun seksualiteit. Niet bij Rapsody, die ongeremd rapt over haar eigen leven, over haar therapiesessies en moeite met emoties, over een ex-geliefde tot wie ze zich richt, over houvast vinden in geloof('The days I feel lost, they redirectin' me back to God').En o ja, ze rapt ook dat ze als ze man was geweest geheid in het rijtje beste rappers ter wereld zou staan. Daarin heeft ze vermoedelijk gelijk.
Please Don't Cryis Rapsody's eerste album in vijf jaar tijd. Het is een vol geheel; in 22 nummers hopt ze constant tussen onderwerpen en stijlen. Niet alles is zo aangrijpend persoonlijk als bovenstaande thematiek: ze kan ook heel overtuigend stoer zijn en zich bedienen van klassieke opschepperij, van straatverhalen, van rauwe hiphop.
Maar zelfs de muziek uit die laatste categorie zit doordacht in elkaar. Voortdurend zet Rapsody metaforen en registerwisselingen in, ze is zo'n artiest van wie de teksten online door fans eindeloos geannoteerd worden. Ook speelt ze graag met de tegenstelling die in haar schuilt, van zowel kwetsbaar als stoer (uit de overtuigende samenwerking met Lil Wayne:'Sat in it and wrote a poem about bitches, hoes and chromes').
Productioneel gezien gebeurt er intussen misschien wel iets te veel. Soms schurken de nummers tegen de rock aan, dan weer bedient Rapsody zich van reggae of r&b, terwijl ook klassieke trap-beats en onvervalste jazz opduiken. Het is overdaad, zonder serieuze rustpunten of makkelijk verteerbare refreinen. Maar de beats zijn wel duidelijk met uiterste zorg gemaakt. En Rapsody onderstreept haar lenigheid op vrijwel elke muzikale ondergrond. Een van haar grote voorbeelden, de legendarische artiest Lauryn Hill, voelt dichtbij als ze weer eens zonder twijfel en vol ritmegevoel het woord neemt. Hill verdween overigens grotendeels uit het publieke domein toen ze, eind jaren negentig, op haar piek was. Nu maar hopen dat Rapsody het niet meent wanneer ze daarnaar verwijst:'I wonder all the time why Lauryn left/ Some days, I feel I'll do the exact same thing.'
Thomas Heerma van Voss
Rapsody -Please Don't Cry
Jhalin Knowles / courtesy of the artist | Rapsody