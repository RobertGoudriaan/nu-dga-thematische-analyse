Arubaanse christenen willen het homohuwelijk torpederen

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
23 maart 2023
Oranjestad- Een cruiseschip in de haven van Oranjestad is niets bijzonders, maar de komst van de Harmony of the Seas zorgde in februari voor de nodige ophef. De reden? Alle passagiers waren homoseksuele mannen. Vanuit Oranjestad zwermden ze uit over het eiland en vervolgens zag iedereen wat hij wilde zien. Sommigen zagen gewone toeristen met goed gevulde portemonnees die uitbundig genoten van zon, zee en strand. Anderen zagen een immorele, losgeslagen bende die zich niets aantrok van de Arubaanse zeden en gewoonten en half naakt over straat ging en zelfs in het openbaar de liefde bedreef.
De komst van het cruiseschip werd door vertegenwoordigers van de Iglesianan Cristian di Aruba (ICA), een samenwerkingsverband van evangelische kerkgenootschappen, aangegrepen om andermaal aandacht te vragen voor een kwestie die in alle carnavalsdrukte een beetje op de achtergrond was geraakt: het homohuwelijk. Eind 2022 deed het Gemeenschappelijk Hof van Justitie voor het Caribisch deel van het Koninkrijk uitspraak in een zaak die hierover was aangespannen door het land Aruba na een eerder gerechtelijk vonnis. De uitspraak van het Hof was duidelijk: Aruba moet het homohuwelijk legaliseren; als mensen van hetzelfde geslacht niet met elkaar mogen trouwen, is dat discriminatie.
Een dag na het vertrek van de Harmony of the Seas organiseerde de ICA een manifestatie bij het Bestuurskantoor in Oranjestad. Hun standpunt was helder: het homohuwelijk is verwerpelijk en de Arubaanse regering moet tegen de uitspraak van het Hof in cassatie gaan bij de Hoge Raad. Eind februari werd bekend dat dat inderdaad gaat gebeuren. In haar toelichting op het besluit probeerde premier Wever-Croes de kool en de geit te sparen: het was allemaal heel ingewikkeld en natuurlijk was iedereen gelijk, maar, en dat was het belangrijkste punt, het kon niet zo zijn dat de rechter op de stoel van de regering en het parlement ging zitten. Iedereen wist dat er over deze kwestie al een initiatiefwetsvoorstel was ingediend bij de Raad van Advies, en daarna was het parlement aan zet.
Het parlement zit ondertussen behoorlijk met het onderwerp in zijn maag. Voor veel parlementariÃ«rs botst de vraag 'wat vind ik zelf' soms behoorlijk met 'wat wil mijn achterban'. ICA-voorman Frank Daal heeft geen enkele twijfel. Hij weet wat de bevolking van Aruba wil. Hij is dermate zeker van zijn zaak dat hij een referendum heeft voorgesteld. De uitkomst staat voor hem vast: Arubanen zijnpro famiaen vindenmoralidatbelangrijker dan homorechten.