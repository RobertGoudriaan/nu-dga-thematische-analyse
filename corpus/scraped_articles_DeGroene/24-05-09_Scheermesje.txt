Scheermesje

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
9 mei 2024
FILM Mothers' Instinct
Daar zijn ze dan: de zwarte handschoenen van de killer, een veelgebruikt symbool in cinema, bij uitstek in Italiaansegiallioftewel exploitatiefilms uit de jaren zeventig. Ook de Franse cameraman Benoît Delhomme gebruikt ze in zijn debuutfilm als regisseur,Mothers' Instinct, hoewel hij hogere aspiraties heeft dan sensationeel spanning scheppen. Het gaat hem om de psychologie van zijn hoofdpersonages, twee huisvrouwen, moeders, in een Amerikaanse voorstad, begin jaren zestig.
Uiteindelijk wilMothers' Instinctmeer zijn dan alleen een thriller, en eerlijk gezegd verlangde ik tijdens het kijken naar de waarlijk subversieve stijl van de Italiaanse meesters. Zie voor gevaarlijkere zwarte handschoentjes bijvoorbeeld Dario Argento'sThe Bird with the Crystal Plumage(1970).
Toch biedtMothers' Instinctveel interessants, vooral als gaandeweg blijkt dat de regisseur probeert om de conventies van de thriller te fuseren met die van een heel ander genre: het melodrama. Goedbeschouwd zou dit de perfecte mix kunnen zijn, want daar heb je de hoofdpersonen, Alice (Jessica Chastain) en Céline (Anne Hathaway), die zich midden in de Amerikaanse droom van die tijd bevinden. Ze wonen naast elkaar in prachtige huizen, hebben elk een kind en een man die 's ochtends in zijn auto stapt en 's avonds weer terugkeert nadat hij hard heeft gewerkt en veel geld heeft verdiend. Zo perfect oogt dit allemaal dat een mens er compleet gek van kan worden, wat dan ook gebeurt.
De crisis draait rondom het overlijden van Céline's zoontje. De tragedie raakt niet alleen haar relatie met haar man, maar vooral ook die met hartsvriendin Alice. Was Alice niet in de buurt toen Max van het balkon viel, en kon zij hem dan niet redden? En later: waarom vindt Alice het zo vervelend dat Céline veel tijd doorbrengt met háár zoon, Theo, die beste vrienden was met Max?
In de vormgeving zet regisseur Delhomme de utopische sfeer van huiselijk geluk heel goed neer, met diepe, haast Technicolor-achtige kleuren. Vervolgens toont hij Alice en Céline in de beeldcompositie als elkaars tegenpolen, of misschien als twee contrasterende delen van een geheel. Alice is een Hitchcock-blondine (seksobject plus bron van gevaar), Céline is eenfemme fatale(glimmend, gitzwart haar, conformerend, maar alleen zo op het oog). In een scène omhelzen de vrouwen elkaar en smelten de botsende delen van hun karakters samen.
Houdbaar is deze balans natuurlijk niet. Wanneer een van de vrouwen die zwarte moordenaarshandschoentjes aantrekt wordt de climax spannend genoeg. Maar echt onder de huid van de beide vrouwen komt Delhomme nooit. Hij probeert een crisis van moederschap te onderzoeken en vrouwenonderdrukking te laten zien in een setting waarin zogenaamd gedeelde normen en waarden bepalend zijn. Dit levert weinig echt interessants op. Maar: beide vrouwen zijn geweldig, ze spelen prachtig, en dat is zéker niet te versmaden.
Gawie Keyser
Te zien vanaf 9 mei
Alyssa Longchamp / The Searchers | Anne Hathaway (l) en Jessica Chastain in Mothers' Instinct