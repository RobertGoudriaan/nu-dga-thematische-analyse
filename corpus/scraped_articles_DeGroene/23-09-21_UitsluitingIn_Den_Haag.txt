Uitsluiting In Den Haag

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
21 september 2023
De mildere toon die de PVV plots hanteert om haar kansen op regeringsdeelname te vergroten, lijkt schijn. Haar bemiddelingsbureauDe Telegraafziet dat anders.
De campagne-aftrap van Geert Wilders had veel weg van een contactadvertentie. 'Wilders gaat voor kabinet', kopteDe Telegraafafgelopen zaterdag.De PVV-leider zou 'dolgraag weer willen regeren', aldus de krant. Hij heeft ook al een idee van toekomstige partners: VVD, BBB en Nieuw Sociaal Contract. De politicus-op-zoek verhult niet dat hij aan zichzelf heeft gewerkt. Ook het verkiezingsprogramma kreeg een likje verf. Wilders: 'De kern is niet veranderd, de toon is misschien wat anders.' Geen ministerie meer dat zich bezig moet houden met 'Remigratie en De-islamisering'; een vertrek uit de Europese Unie is niet langer een harde eis.
Het bemiddelingsbureau zelf gaat dwingender te werk. De kop van het commentaar vanDe Telegraafnaast het interview: 'Stop uitsluiting'. En nee, dat was geen oproep aan de PVV om het roer echt om te gooien en een einde te maken aan de eigen uitsluitingspolitiek. Al jaren is het buitensluiten van Nederlanders die de islam aanhangen en/of een Turkse of Marokkaanse tweede nationaliteit hebben immers PVV-politiek. Het vorige PVV-verkiezingsprogramma, nog geen drie jaar oud, was glashelder: 'verbod verspreiden islamitische ideologie (islamitische scholen, moskeeën, koran)' en 'bij dubbele nationaliteit geen stemrecht en geen politieke functies'. Bekend is dat Marokkaanse Nederlanders van hun Marokkaanse nationaliteit feitelijk geen afstand kunnen doen - dan geen stemrecht meer dus.
Dat is echter niet de uitsluiting waar het commentaar inDe Telegraafop doelde. De krant heeft het over PVV-kiezers die in alle vrijheid stemden op een partij dieandereburgers een deel van hun grondrechten wil afnemen, waaronder dus ook het recht om überhaupt te kunnen stemmen. Het uitsluiten van zo'n partij kan op weinig begrip rekenen bijDe Telegraaf.Over de uitsluiting om geloof of dubbele nationaliteit lezen we niets.
Je zou toch hopen dat de krant het verschil ziet tussen het willen uitsluiten van personen in de meest letterlijke en juridische zin van het woord en de 'uitsluiting' van een partij (niet de kiezers) die zulke voorstellen doet. De stelling dat je in principe altijd zou moeten willen samenwerken met een partijomdater mensen op stemmen zou tot absurde conclusies leiden. Dat lijkt niettemin de democratie-opvatting vanDe Telegraafte zijn.
Het stemt niet hoopvol voor de verslaggeving in de campagne. Elders schreef ik al over hoe de optelsom van grondrechten-schendende PVV-voorstellen te vaak niet gemaakt wordt in de pers. Maak zo'n 'constitutionele doorrekening' wel en je ziet wat voor samenleving Wilders voor ogen heeft. Maar ook in hetTelegraaf-interview vragen de interviewers er niet naar. Zeker, ze halen boeiende zaken naar boven. Zo denkt Wilders heel makkelijk over het negeren van rechterlijke uitspraken rond migratie: '(...) tijdelijk iets doen omdat er buitengewone omstandigheden zijn. Dat kan, probeer het eens.' Ook wordt gevraagd of Wilders zijn 'minder, minder'-uitspraak wil terugnemen. Maar als je echt wil toetsen hoe serieus zijn koerswijziging is, vraag je naar zijn opvattingen over het gelijkheidsbeginsel, godsdienstvrijheid, onderwijsvrijheid en stemrecht voor alle Nederlanders.
En die vragen liggen echt voor het oprapen. In het nieuwe verkiezingsprogramma schrijft de PVV bijvoorbeeld: 'Nederland is geen islamitisch land: geen islamitische scholen, korans en moskeeën.' Het heet geen verbod van moskeeën ditmaal, maar het lijkt toch op hetzelfde neer te komen. Hoe realistisch is het dan dat de PVV haar kiezers voorhoudt in te zetten op regeringsdeelname? Of het 'verbod dubbele nationaliteit'. Er staat nu niet expliciet dat burgers met een dubbele nationaliteit hun stemrecht verliezen, maar welke consequenties zitten er aan het voorgestelde 'verbod'? Krijg je een boete, maar mag je blijven stemmen?
Het markeren van de grenzen van de democratische rechtsstaat door politieke partijen biedt een directe bescherming: er wordt niet samengewerkt met partijen die de democratie schade zouden kunnen toebrengen. Een bekende functie van een cordon sanitaire. Maar idealiter werkt zo'n grensmarkering, door partijen individueel of gezamenlijk, ook anders. Het biedt perspectief: er kán samengewerkt worden wanneer een partij haar antirechtsstatelijke voorstellen laat varen. Het is dus geen permanente uitsluiting - juist niet. Want wanneer een partij zich in meer democratische en rechtsstatelijke richting ontwikkelt, omdat ze wil meedoen, wint de democratie pas echt. Een grensafbakening kan dan versterken wat onder meer politicoloog Tromp beschreef als de matigende invloed van de democratie.
Maar dan moet die wijziging meer dan cosmetisch zijn. Vooralsnog lijkt er achter de rook van het ronkende 'Wilders gaat voor kabinet' veel hetzelfde gebleven. HetTelegraaf-commentaar complimenteert VVD-leider Dilan Yesilgöz met de opening die ze de PVV een tijd terug bood. 'Ze wilde eerst zien waarmee Wilders komt. Zo hoort het: eerst de inhoud, dan pas eventuele consequenties.' Die inhoud is er nu. En die geeft, anders danDe Telegraafdenkt, vooralsnog weinig aanleiding tot 'een aanpassing in de houding van andere partijen jegens de PVV' - wel tot meer journalistieke aandacht voor grondrechten.
'Geen islamitische scholen, korans en moskeeën'
...