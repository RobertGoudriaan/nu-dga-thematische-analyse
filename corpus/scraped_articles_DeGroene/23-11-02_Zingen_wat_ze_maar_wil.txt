Zingen wat ze maar wil

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
2 november 2023
IDFA Let the Canary Sing
In de openingsscène vanLet the Canary Sing,de film van de Australische regisseur Alison Ellwood over zangeres Cyndi Lauper, zit ze in een taxi en vraagt ze aan de chauffeur of hij misschien ook iets sneller kan. Zelfs met je ogen dicht zou je weten wie in die taxi zit. De hoge, schelle, ongeremde stem van Cyndi Lauper is uit duizenden te herkennen. Vele andere zangeressen hebben na haarGirls Just Want to Have Fungezongen, maar bij niemand klonk de stem zo naar diefun.
Ellwood begint conventioneel chronologisch, maar ook prettig kalm, met het schetsen van Laupers jeugd, als kind van Italiaanse migranten in Brooklyn. Cyndi raakt als kind al gefascineerd door de verscheidenheid van mode, kapsels en make-up van de late jaren vijftig in dit deel van New York. Dit komt mooi terug op het eind van de film, wanneer Lauper als lhbtiq- en vrouwenrechtenactivist regelmatig tegen een conservatief verlangen naar die jaren vijftig aanloopt. Haar broer Fred vertelt over hun moeder, die na de scheiding drie kinderen in haar eentje opvoedde en onderdompelde in alle vormen van cultuur, zoals alle Broadway-musicals, zoals Cyndi vele jaren later memoreert wanneer ze een Tony Award wint voor de musicalKinky Boots.
Wanneer ze de Beatles in 1964 live ziet spelen in de tv-show van Ed Sullivan, is Laupers richting bepaald: de muziek in. Ze wordt de frontvrouw van een band, Doc West. Dat niemand die band kent, maar iedereen Cyndi Lauper, is veelzeggend: Laupers talent, charisma en geldingsdrang zijn te groot voor een bandlidmaatschap. Ze wil klinken als Janis Joplin en wordt in de muziekindustrie vergeleken met een andere grootheid: Dolly Parton. Al snel loopt ze aan tegen de wetten van die muziekindustrie, waarin de maakbaarheid van een artiest geen ruimte kent voor de eigen wil van die artiest. 'Alleen omdat ik alles kan zingen wat ik maar wil, wil niet zeggen dat ik ga zingen wat jíj wil, als jij zou kunnen zingen.'
Ze krijgt het nummerGirls Just Want to Have Funaangeboden, maar zegt:'I will never do that fucking song.'Ze legt het in de film uit: 'Het nummer was een mannelijk verhaal.Oh, mother, dear/ We're not the fortunate ones/ And girls/ They wanna have fu-un.En wat worden we genoemd wanneer we die lol hebben? Hoeren.' Het nummer werkt alleen maar als dat plezier ook wórdt gevoeld, stelt Lauper, als er reggae in doorklinkt, en het uitbundige geluid van de kermis. Na maanden sleutelen wordt dát het nummer, en de wereldhit. Niet veel later heeft ze een hit metShe Bop,een ode aan masturbatie, en staat ze op de cover vanMs. Magazineals een van de'women of the year'.De hoofdredactrice moet in tv-interviews wel nog uitleggen dat feministen inderdaad ook make-up kunnen dragen.
Leon Verdonschot