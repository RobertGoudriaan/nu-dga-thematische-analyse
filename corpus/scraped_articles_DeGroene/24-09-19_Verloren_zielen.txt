Verloren zielen

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
19 september 2024
FILM The Third Man
The Third Mangaat over pulpauteur Rollo Martins, die aan het begin van de Koude Oorlog in Wenen op zoek gaat naar zijn boezemvriend Harry Lime. Als schrijver van westerns gelooft Rollo ingood guysenbad guys- totdat hij achter de waarheid komt, namelijk dat de man die hij adoreerde in werkelijkheid een kille penicillinesmokkelaar was met talloze kinderslachtoffers op zijn geweten. 'Was', omdat Harry tamelijk dood blijkt wanneer Rollo arriveert.
Even dubbelzinnig als de plot is de ontstaansgeschiedenis vanThe Third Man. Het had een script moeten zijn, waar Graham Greene aan werkte, maar het werd eerst een novelle en daarna pas verfilmd, in 1949. Nu isThe Third Manopnieuw in de bioscoop, gerestaureerd en wederom op alle fronten eenhappening. De film: Carol Reeds expressionistischenoir-stijl, zijn existentiële verbeelding van verloren zielen ronddolend in de ruïnes van het naoorlogse Europa, en Orson Welles' magistrale vertolking van de charismatische gangster Harry Lime. De novelle: de crisis in het leven van Rollo Martins, die ineens zo duidelijk als wat doorheeft dat absurditeit het wezenskenmerk van het menselijk bestaan is. Tekenend is dat Greene, zijn leven lang worstelend met zijn bekering tot het katholieke geloof, Rollo uiteindelijk een door en door morele daad laat verrichten.
Welbeschouwd kan dat ook niet anders, aangezien Rollo western-schrijver is, maar hier speelt ook nog iets. Zoals bekend maakte Greene onderscheid tussen 'serieus' literair werk(The End of the Affair,1951) en 'entertainments'(Our Man in Havana,1958). Wanneer Rollo tijdens zijn speurtocht naar Harry op een bijeenkomst van een Weense leesclub belandt, wordt denk ik duidelijk hoe Greene écht over dat onderscheid dacht. De aanwezige intellectuelen verkeren onder de indruk dat Rollo, die als 'Brad Dexter' die pulpverhalen schrijft, een andere Dexter is, schrijver van 'literatuur'. Het gesprek gaat dan over Zane Grey, Amerikaanse western-auteur en een van Rollo's helden. 'Maar Zane Grey is niet echt een schrijver', zegt een van de aanwezige intellectuelen waarop Rollo woedend reageert:'Why the hell not?'
Dit zegt alles. Reeds film is een generiekenoir-thriller, en dat en niets anders maakt het werk zo goed. Hetzelfde geldt voor de novelle. Die wijst vooruit op de spionage-thriller die de literaire wereld een paar jaar later veroverde (in 1953 publiceerde Ian FlemingCasino Royale,in 1963 gevolgd door John le Carré metThe Spy Who Came in from the Cold).
Het is dus genieten geblazen metThe Third Man. Hier spreidt Greene ál zijn preoccupaties tentoon. Als zelfs de dood nietszeggend is- 'even nature were doing its best to reject Lime' -hoe kun je dan verder in het leven? Geloven! Rollo rest maar één ding wanneer hij in het halfdonker van het Weense riool oog in oog komt te staan met Harry, en dat is het neerknallen van het Kwaad als een persoonlijke daad van verlossing.
Gawie Keyser
Te zien vanaf 19 september