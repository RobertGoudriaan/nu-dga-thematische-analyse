Berlijn lost het statiegeldprobleem sociaal op

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
24 augustus 2023
Berlijn −Al sinds 2003 staat er in Duitsland'Pfand'op blik en kleine flesjes. Berlijners zetten ze netjes onder de oranje prullenbakken voor mensen die het geld harder nodig hebben dan zijzelf. Hier worden zePfandofFlaschensammlergenoemd. Dit zijn vooral daklozen, maar ook mensen met een schamel inkomen die wat willen bijverdienen. En voor een stad waar pils drinken op straat meer dan toegestaan is, valt er veel te halen. Op zonnige dagen worden er in de parken hele winkelwagentjes gevuld. Een prima gratis opruimdienst met bijkomstige herverdeling.
'Das monnie bro.'Met een enthousiaste jingle introduceerde De Jeugd van Tegenwoordig het statiegeld op blikjes en flesjes in Nederland. 'Make love met je blikje', want die waren ineens vijftien cent waard. Nu is er van dat enthousiasme weinig over. Straten in de grote steden liggen vol afval omdat de blikjes en flesjes alsnog in de prullenbak belanden waar zogenoemde 'statiegeldjagers' − wat toch wat minder vriendelijk klinkt dan 'verzamelaars' − ze dan weer uitvissen, wat tot boze reacties bij bewoners en ondernemers uit de buurt zorgt. De gemeente probeert deze 'statiegeldproblematiek' aan te pakken door onder andere meer vuilnisbakken te plaatsen en er sloten op te zetten. Een socialere aanpak is mogelijk, laat Berlijn zien.
Dat was aan het begin ook even wennen. Met campagnes -'Pfand gehört daneben'- werden Berlijners aangemoedigd de statiegeldflessen onder de prullenbakken te plaatsen in plaats van bij het vuil te gooien. De inzet was hier niet zozeer het schoonhouden van de straten als wel solidariteit met mensen die onder de armoedegrens leven. Zij kunnen het geld dat anders in de prullenbak belandt goed gebruiken. Bovendien was het een stuk veiliger voor hen als ze niet met hun handen door afval moesten. Inmiddels is het een klein symbool van solidariteit om de flessen achter te laten voor verzamelaars. Het is tekenend voor een stad waar er sowieso met een menselijkere blik naar daklozen wordt gekeken, en armoede minder iets is om je voor te schamen.
Maar hoe leer je Nederlanders dat aan? De proef met doneerrekjes is een mooie eerste stap. En misschien moeten we De Jeugd van Tegenwoordig weer een lekkere jingle laten maken. Die zaten al aardig in de goede richting met de tekst: 'Zwervers zijn ook mensen, zwerfafval is dat niet.'