Misantropie

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
9 maart 2023
Jaap Tielbeke vraagt zich inDe Groenevan 16 februari af wat je levenshouding nog kan zijn in deze tijden van vernietiging door de mens van klimaat, natuur en biodiversiteit. Word je niet vanzelf misantroop en ga je mensen haten? Diverse denkers en ﬁlosofen passeren de revue in zijn essay hierover. Velen daarvan maken echter nog steeds denkfouten die niet meer nodig zouden moeten zijn, of zijn onbewust nog steeds dualist. Tielbeke komt daarom met zijn betoog over misantropie jammer genoeg niet verder dan 'gelukkig zijn er mensen die het anders zien'.
Waar het om gaat, is dat de mens ook onderdeel is van de natuur. Middels de evolutie heeft de natuur de mens doen ontstaan. Wat de natuur overkomt heeft ze dus als het ware aan zichzelf te danken en als mensen de natuur verpesten is dat de natuur zelf die daarmee bezig is. Een deel van de mensheid is aangeboren empathisch en altruïstisch, een ander deel is helaas aangeboren egocentrisch en egoïstisch. De invloed van cultuur (opvoeding, gewoontes, manieren van doen en denken) is indirect ook 'natuur'. De evolutie heeft de mens een groot adaptief vermogen gegeven die cultuur mogelijk heeft gemaakt. En ook ethiek en moraal zijn deel van de natuur: de moraal heeft de mens helpen overleven in de evolutie (Pouwel Slurink).
Er is dus geen reden om andere mensen te veroordelen of haatdragend te zijn. Hoe kun je immers boos zijn op de natuur? Je kunt hoogstens boos zijn op het leven en het lot, en je kunt mensen aanspreken op hun gedrag. En inderdaad, het enige wat je verder kunt doen is je best doen, solidair zijn en strijd voeren (Albert Camus en anderen). Dit samen doen met anderen helpt dan ook nog tegen depressiviteit, is mijn ervaring. Dat daarbij de 21ste eeuw tragisch zal zijn, is helaas onvermijdelijk (Kees van Peursen).
ARIE OOSTERLEE,Diemen