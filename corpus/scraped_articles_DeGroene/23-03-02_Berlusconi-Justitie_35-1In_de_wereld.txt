Berlusconi-Justitie: 35-1 In de wereld

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
2 maart 2023
Rome -Het was het 36ste proces tegen Berlusconi in 25 jaar, en het 35ste dat na jaren van geroffel op de publiciteitstrom is geëindigd als een voetzoeker in het natte gras. Twee weken geleden werd de voormalige en langstzittende premier van Italië Silvio Berlusconi (86) ontslagen van strafvervolging wegens het omkopen van zeker twintig meisjes om valse getuigenissen af te leggen in het proces 'Ruby Ter', Ruby Drie.
Het hof van hoger beroep van de rechtbank van Milaan kwam tot dit besluit in de derde etappe van het Ruby-proces dat in totaal elf jaar heeft geduurd en 'groot persoonlijk lijden naast onschatbare politieke schade heeft gekost' (reactie Berlusconi) omdat de meisjes verkeerd op de rol bleken te staan. Want Marysthell, Iona, Iris, Manuela, Raissa en alle anderen waren helemaal geen getuigen, aldus het hof, zij waren medeplichtigen. Berlusconi kocht hun zwijgen jarenlang af met gratis wonen in de luxe-residence Olgiata in Milaan (zijn bezit) en een maandelijkse toelage van tussen de tweetot vijfduizend euro, voor een totaalbedrag van rond de tien miljoen euro. En het feit dat de meisjes, die allemaal 'getuige' waren geweest van de 'Bunga-Bunga'-avonden bij de toenmalige premier Berlusconi thuis, zich dit graag lieten aanleunen betekende dat zij medeplichtigen waren.
'Berlusconi heeft ze gedresseerd om het te hebben overserate eleganti,"elegante avonden", waarop men gewoon vrolijk gemeenschappelijk een maaltijd nuttigde, grapjes werden verteld en Berlusconi's pianist riedeltjes weggaf waarop hij zelf graag een moppie Aznavour meezong', aldus Berlusconi's journalistieke gesel Marco Travaglio, hoofdredacteur vanIl Fatto Quotidiano. 'En niemand twijfelt daar ook aan, maar het punt is wat ernahet diner gebeurde op die elegante avonden, iets waar noch Berlusconi, noch de meisjes graag over praatten', aldus Travaglio met zijn sardonische grijns.
De score Silvio Berlusconi - Italiaanse justitie staat op een nooit meer in te halen voorsprong voor de eerste. Weliswaar hebben al die processen wegens omkoping van getuigen, rechters, politici of de Guardia di Finanza (belastingpolitie), het heulen met de maffia, enzovoort, Berlusconi bakken met geld gekost, naar eigen zeggen 'rond de 770 miljoen euro en 105 advocaten', en dit was in 2018, dus rond het rustig af op 850 miljoen. Maar het was de moeite waard, want uiteindelijk kan worden gesteld dat 'de meest door justitie achtervolgde man van Italië' (citaat Berlusconi) zo goed als onschuldig is.