Star-cross'd

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
27 juni 2024
THEATER Romeo en Julia
De voorstellingen van het team van Noël Fischer, Carly Everaert en dramaturge Martine Manten bij Het Nationale Theater Jong zijn de afgelopen seizoenen juweeltjes. Ze spatten van toneelplezier van de bühne. Er waren bijvoorbeeld het innemendeQueer Planeten het bekroondeTrojan Wars. Je zou kunnen stellen dat ze bezig zijn oude verhaalstructuren te'queeren'en met nieuwe ideeën nieuwe energie in te blazen. Het klassieke hetero-normatieve denken, de patriarchale structuren (nog zo'n containerbegrip): ze worden over de gehele linie bevraagd. Er worden alternatieven geboden. Nu is uit de koker van dit kernteam een nieuweRomeo en Juliagerold, in een bewerking van schrijfster Melissa Knollenburg en met choreografie van Shailesh Bahoran.
Het dorpje Verona waar de'star-cross'd lovers'wonen is in een nabije toekomst geplaatst waar een grote watersnood de maatschappij heeft ontwricht. Niet langer zijn de families Capuletti en Montague verwikkeld in conflict. Hun voorouders hebben hier juist de huwelijkse band van Romeo en Julia voorspeld als een blijvend verbond tussen de overlevenden van beide huizen. Die voorouders zijn door Everaert prachtig vormgegeven in gazen kostuum en bewegen als een ademend woud met krakende takken of kronkelende wortels. Aan het hoofd van dit nieuwe huis staat Ginny, een mix tussen Wendy van delost boysen een moeder van een huis uit deballroom-cultuur. Ze wordt strijdbaar én een beetje moegestreden gespeeld door Rick Paul van Mulligen. Dezemodern familyvan overlevers hetenSolids. Je hebt ookWanderers- overlevers zonder vaste verblijfplaats.
Het draait in de bewerking van Knollenburg om Julia, die zoekend naar wie ze is uiteindelijk begrijpt dat ze in ieder geval onder de voorspelling van haar voorouders uit moet. Dat gaat niet zonder slag of stoot. Soumaya Ahouaoui zet haar ademloze adolescente zoeken stevig en onverzettelijk neer. Tegenover haar staat een enigszins beteuterde Romeo, gespeeld door Vanja Rukavina, die zich geconfronteerd ziet met een heel ander pad dan hij voor zichzelf gewenst had.
Het podium in de Haagse Schouwburg is eigenlijk te klein voor de reikwijdte van het verhaal én van de grote cast van dezeRomeo en Julia.Je had ze vier delen gegund om met meer tijd en ruimte alle vertelde en gedanste verhaallijnen te laten ontstaan. De Bollywood-dans wordt nu weggespeeld door de voorouders-dans en dan is er nog de alles doorkruisende gedanste vogel die het zielenleven van Romeo lijkt te vertegenwoordigen.
Waar Shakespeare het noodlot thematiseerde - je kunt de liefde niet tegenhouden - thematiseert dit team de vrouwelijke zoektocht naar zelfbeschikking én liefde. Hoe eer je je voorouders zonder dat wat nodig is voor jouw levensgeluk op te offeren? UitHamletleent Knollenburg het zinnetje 'Alleen, eindelijk alleen' voor haar Julia. Hiermee zegt ze: alles is er al, het gaat erom hoe je het aanwendt. Wat weer prachtig echoot met het vindingrijke hergebruikte kostuum van Everaert.
Han van Wieringen
HNTjong, Het Nationale Theater & IRC,Romeo en Julia,t/m 7 juli in de Koninklijke Schouwburg, Den Haag. Vanaf september reizend door het land