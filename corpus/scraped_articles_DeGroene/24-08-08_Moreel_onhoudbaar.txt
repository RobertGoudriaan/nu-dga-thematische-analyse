Moreel onhoudbaar

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
8 augustus 2024
FILM Un silence
Een minutenlange openingsscène toont gereflecteerd in de achteruitkijkspiegel paniek in de ogen van een moeder. Ze is onderweg naar het politiebureau waar haar zoon vastzit vanwege poging tot moord op zijn vader. Je merkt ook verbetenheid en angst in haar blik - vanwege een verschrikkelijk geheim dat ze met zich meedraagt.
Het vreemde is, we weten wat er aan de hand is.Un silencevan de Belgische regisseur Joachim Lafosse gaat over de zaak Victor Hissel, advocaat van de families van de slachtoffers van kindermoordenaar- en verkrachter Marc Dutroux. Hissel werd in 2011 veroordeeld voor het bezit van kinderpornografisch materiaal nadat hij een paar jaar eerder werd neergestoken door zijn twintigjarige zoon.
Gebaseerd op de bekende, sensationele feiten heeft Lafosse een intelligente psychologische thriller gemaakt die van begin tot eind boeit. Voor hem is dit bekend terrein. Eerder regisseerde hij onder meerÀ perdre la raison,over een moeder die haar vijf kinderen in 2007 met een mes vermoordde. Net zoals in dit waargebeurde verhaal waakt Lafosse er inUn silencevoor om overdreven op de feiten te focussen. Het gaat hem eerder om de onderliggende redenen voor de misdaad, om de psychologie van gewone mensen die, onverklaarbaar, tot onuitsprekelijke daden in staat blijken.
Hier hebben we de moeder Astrid Schaar (Emmanuelle Devos) en de vader François Schaar (Daniel Auteuil). Hun huwelijk lijkt normaal. Ze wonen in een prachtig huis met hun zoon Raphael (Matthieu Galoux). Maar Astrid zorgt obsessief voor Raphael terwijl François vooral verveeld kijkt als hij Raphael ophaalt van tennisles.
Er is iets aan de hand, maar wat? We weten wat de vader heeft gedaan, weten wat de zoon gaat doen. Dus focust Lafosse op de moeder, specifiek met dat verpletterende shot in de auto van haar ogen. Een schuldige blik, misschien. Een wanhopige kijk, sowieso. In ieder geval zien we hier een vrouw die geen kant meer op kan.
Dit alles werkt op je in als in een nachtmerrie: je hebt iets verkeerds gedaan, je wéét dat, en toch kun je je er niet toe brengen dat op te biechten. Deze herkenbaarheid maaktUn silenceverschrikkelijk om te zien. Zowel Devos als Auteuil spelen hun rollen onderkoeld, passend bij Lafosses stijl. Ze lijken zo normaal; ze palmen je in ondanks dat het nuchter beschouwd onmogelijk is sympathie voor ze te hebben.
De film houdt je gevangen, maar uiteindelijk is er geen ontkomen aan dat het stilzwijgen van Astrid moreel onhoudbaar is. Het geheim betreft niet alleen François' kinderpornoverslaving, hoewel dat al erg genoeg is. Het komt erop neer dat iedereen in dit verhaal schuld heeft. Het wrange, realiseer ik me terwijl ik die openingsscène opnieuw in mijn hoofd afspeel, is dat je altijd alleen maar de wereld om je heen ziet in die achteruitkijkspiegel, en nooit jezelf.
Gawie Keyser
Te zien vanaf 8 augustus
Kris Dewitte | Daniel Auteuil, Matthieu Galoux en Emmanuelle Devos in Un Silence