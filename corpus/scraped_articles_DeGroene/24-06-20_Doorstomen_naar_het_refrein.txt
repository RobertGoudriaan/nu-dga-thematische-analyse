Doorstomen naar het refrein

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
20 juni 2024
POP Still Nervous
AC/DC kreeg ooit de kritiek dat al hun elf albums hetzelfde klonken. Het commentaar was dat dat niet klopte: het waren er twaalf. De kans is groot dat de vier leden van Bad Nerves uit Londen die kritiek over tien albums en een jaar of dertig ook zullen krijgen, want het idioom waar ze uit putten is tamelijk afgebakend. Dat ligt al besloten in hun bandnaam, die zowel naar Bad Brains als naar The Nerves verwijst, en daarmee naar zowel hardcore punk als powerpop uit de jaren zeventig. Veeg daar flink wat invloed van de Ramones bij, uit eigen land minstens zoveel van The Clash en van recentere datum zeker ook The Strokes, en de duidelijkste invloeden van de band zijn wel in kaart gebracht.
Nu waren Bad Brains en The Clash mede baanbrekend vanwege alles wat ze aan punk toevoegden: in het eerste geval vooral reggae, in het tweede geval onder meer rock-'n-roll en ska. De leden van Bad Nerves houden het rechtlijniger op hun tweede albumStill Nervous(vier jaar na het debuut, hun voorbeelden hadden meer haast), al houdtTelevisionhet met succes vier minuten vol. Wie onder de vlag van vuige punkrock aftikt en naar voren stormt, moet enkele kwaliteiten in huis hebben om dat twaalf nummers lang in hetzelfde tempo spannend te houden. Een geluid dat werkelijk gruizig is, maar daaronder bijna stiekem popnummers verstopt. Een energie die gretig klinkt en aanstekelijk werkt. En riffs en melodieÃ«n die weliswaar lijken op al die voorbeelden, maar daar ook nog een frisse wind uit 2024 aan toevoegen. Het lukt ze allemaal, in die nummers die met de vervormer ver open zo snel mogelijk doorstomen naar de hoofdzaak: het refrein.
Vol historisch bewustzijn is het slotnummerThe Kids Will Never Have Their Say. De leden van Bad Nerves willen maar zeggen: ze kennen hunIf The Kids Are United(Sham 69 in 1978),The Kids Aren't Alright(The Offspring in 1998) en natuurlijk SS DecontrolsThe Kids Will Have Their Sayuit 1982.
Wat The Strokes en The Clash wel is gelukt, maar Bad Nerves nog niet: het gevoel wegnemen dat een album (dit tweede, net als het debuut) een prima indruk geeft van de live-energie, maar dat je de essentie van de band pas echt ervaart als je ze bevrijdt uit een studio en loslaat op het podium, waar ze zo hoorbaar naar hunkeren.
Leon Verdonschot
Bad Nerves -
Still Nervous,
Bad Nerves speelt vanaf 5 juli in Nederland,https://badnerves.co.uk
Briony Graham-Rudd | Frontman Bobby Nerves tijdens een concert