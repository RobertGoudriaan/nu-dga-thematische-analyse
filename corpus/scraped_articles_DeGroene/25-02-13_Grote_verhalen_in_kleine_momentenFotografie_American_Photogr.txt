Grote verhalen in kleine momenten Fotografie American Photography

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
13 februari 2025
De komst van fotografie heeft de VS veranderd. Is zo'n verhaal in één tentoonstelling te vatten? Rijksmuseum Amsterdam doet een poging metAmerican Photography.
Fotografie werd niet in, en ook niet voor de Verenigde Staten uitgevonden, maar de twee leken wel voor elkaar gemaakt. Vanaf het eerste moment dat er foto's en fotografen opdoken, reageerde de Amerikaanse samenleving zoals een woestijn reageert op regen: vrijwel onverzadigbaar en met een explosie aan uitbundig leven. Fotografie was in de eerste jaren, halverwege de negentiende eeuw, nog een zaak van dure en kwetsbare materialen, gevaarlijke chemicalien en lang poseren. Maar binnen een mum van tijd drongen fotografen door tot in alle uithoeken van het jonge land. In de steden openden portretstudio's, in het gekoloniseerde westen trokken fotografen rond, bedrijven lieten vastleggen hoe ze bossen kapten en mijnen groeven. Emigranten stuurden foto's terug de oceaan over, gouddelvers deden er huwelijksaanzoeken mee, stedelingen seinden hun status met portretten, doden werden vereeuwigd.
De combinatie van kapitalisme en technologische vooruitgang jakkerde de rol van fotografie meedogenloos voort. Vaak ontstonden innovaties in Europa, maar wisten Amerikanen ze om te zetten tot commerciële massaproducten. Eerst waren portretten aan de beurt, daarna stereofoto's van beroemde monumenten en wonderen der natuur, verzamelkaarten van celebrity's, posters van presidenten. De Kodak-camera maakte fotografie een kernlid van elke familie, terwijl de ontdekking van nieuwe printtechnieken een explosie voortbracht van reclame-fotografie en geïllustreerde tijdschriften, die Amerikanen instrueerden hoe te leven en wat te verlangen volgens de Amerikaanse droom.
Weldoeners financierden experimenten en monumentale studies, bedrijven putten de mogelijkheden van reclame en branding uit, nieuwsfotografie veranderde de relatie van Amerikanen tot nieuws en sociale bewegingen lieten met foto's verontwaardiging ontvlammen. Fotografie veranderde Amerika: van de relatie van Amerikanen tot elkaar, tot hun bezit en hun samenleving, hun politieke overtuigingen, hun zelfbeeld.
Kun je zo'n verhaal kwijt in één enkele overzichtstentoonstelling? Of is glorieus falen dan het hoogst haalbare? Het lijdt geen twijfel datAmerican Photographyin het Rijkmuseum in Amsterdam incompleet is en dat sommige aspecten van Amerikaanse fotografie - met name als maatschappelijk en politiek medium - maar beperkt worden behandeld. Maar wat een rijkdom hangt er wél, wat een brede greep en originele keuzes, en wat een plezier en liefde voor het onderwerp straalt er van de muren af.
Een verhaal van zo'n omvangvertellen begint natuurlijk bij het maken van keuzes; bij het rubriceren en bij het beslissen waar je de ziel van Amerikaanse fotografie het meest in verbeeld ziet.American Photographyis verdeeld over negen zalen, met namen die soms verwijzen naar een genre, zoals'On the road',of naar ideeën en inhoud, zoals'Dream and reality'.Maar instructiever voor het zwaartepunt van de tentoonstelling is het eenzame object waar je tegenaan loopt in zaal 1: een doosje dat vier Dominicaanse huisgenoten maakten als aandenken, minutieus gevouwen en beschreven, met hun portretten op de zijkanten.
Amerikaanse fotografie, vertelt het doosje, is in haar hart een persoonlijk medium, zich eigen gemaakt door miljoenen Amerikanen, gebruikt om hun identiteit te verbeelden en vast te leggen, doorgedrongen tot in alle lagen van de bevolking, en deel geworden van hun zelfbeeld en zelfexpressie. Die opening verraadt een voorliefde voor wat met een lelijke termvernacular
photographywordt genoemd: fotograﬁe zoals het door niet-professionals wordt gemaakt en gebruikt.
Het is een sleutel die leidt naar een verrassend persoonlijke expositie, met veel portretten, foto's die een persoonlijke band tonen tussen fotograaf en onderwerp, en opvallend veel foto's van een onbekende maker, geschonken door Amerikaanse verzamelaars of opgeduikeld op fotobeurzen. Vooral de zaal'At Home',misschien de leukste van de expositie, grossiert hierin: een vergaarbak met zelfgeknutselde boekenleggers en kalenders, speldenkussens en kerkwaaiers. In grote lijsten hangen collages, een met afgedankte bewijzen van vakanties, een ander waarin vergeten makers zich hebben omcirkeld als'Me'.
Ook in andere zalen is die keuze zichtbaar. Grote verhalen uit de Amerikaanse geschiedenis, zoals de slavernij of de Burgeroorlog, worden vooral verteld aan de hand van persoonlijke foto's en relatief onbekend materiaal. Naast één beroemde foto, van de verminkte rug van'whipped Peter',hangen onbekende foto's, bijvoorbeeld van mensen die net zijn bevrijd en poseren voor het huis waarin ze gedwongen waren als slaaf te leven. Centrale aspecten van het Amerikaanse leven worden getoond met één of een paar bekende foto's naast veel gevonden werk. Zo is de vuurwapencultuur verbeeld in William KleinsGun 1,maar vooral door vele onbekende, schijnbaar willekeurige foto's van Amerikanen met hun wapen. Voor het Amerikaanse landschap ﬁgureert niet Ansel Adams, maar de eerste Amerikaan die toevallig een camera meehad naar Yosemite, of de testamenten van sociale verwoesting, vastgelegd door Bryan Schutmaat.
De grootste twee zalen zijn gevuld met portretten, die zowel de diversiteit van de bevolking en de brede maatschappelijke rol van fotograﬁe, als sociale en politieke kwesties uit de afgelopen anderhalve eeuw moeten tonen. Een hopeloze zaak, die zoals verwacht veel losse einden oplevert. Maar wel een fascinerende, brede greep in de Amerikaanse fotograﬁe en geschiedenis, die weliswaar donkere episodes toont, maar die over het geheel genomen een positiever en aantrekkelijker beeld van het land en zijn bewoners geeft dan wat veel sociaal bewuste fotojournalisten hebben gemaakt.
Ook hier geengreatest hitsvan de Amerikaanse fotograﬁe, maar minder bekend werk, zoals de fantastisch door de tijd aangevreten, schijnbaar blauw licht gevende daguerreotypie van Henry Fitz, een van de eerste portretten die in de VS is gemaakt. Of schuchtere winkelende vrouwen in de jaren tachtig, een staatsieportret tijdens de Harlem Renaissance van de jaren twintig, een hartverscheurend intieme drinker, ergens in het Amerikaanse Westen, tot aan de zelfverzekerde latina's in San Francisco in Amanda López'Homegirls.
Zo'n aanpakvan het onderwerp moet natuurlijk wel ergens anders op inleveren. Het is te zien waar dat is gebeurd door het doosje met pasfoto's, dat de aanpak van deze tentoonstelling vertolkt, tegenover foto's te zetten die andere overzichten van Amerikaanse fotograﬁe op de voorgrond plaatsen. Bijvoorbeeld Mick GidleysPhotography and the USA.Dat boek heeft een foto uit Paul Fusco'sRFK Funeral Trainop de omslag, een serie korrelige, uit de trein genomen foto's van Amerikanen die de laatste eer bewijzen aan de vermoorde Robert Kennedy. Zo'n foto staat voor een benadering die Amerika's geschiedenis zelf in beeld wil vangen: sleutelmomenten daarin, met foto's die directer reageren op de politieke geschiedenis van de VS, en die zowel de mooie als lelijke aspecten daarin proberen te vangen.
American Photographydoet dat niet. Bekende historische beelden, zoals bijvoorbeeldMigrant Mother,ontbreken. Gelukkig maar, want dat zou een voorspelbare tentoonstelling hebben opgeleverd.
American Photographygeeft ook relatief weinig ruimte aan fotoseries en projecten die expliciet probeerden om de ziel van de Verenigde Staten te vangen.The Americansvan de Zwitser Robert Frank is een uitzondering: een maniakale, absurd lange roadtrip in de jaren vijftig met veel te weinig geld op zak en twee kleine kinderen in de auto, die 28.000 desolate, vaak dreigende en ontregelende foto's opleverde, ongeïnteresseerde uitgevers en - lang verhaal kort - een fotoboek dat in de VS regelmatig 'het meest invloedrijke van de twintigste eeuw' wordt genoemd.
Vergelijkbare monsterprojecten - van individuele fotografen zoals Walker Evans of Jacob Holdt, of de collectieve series van deFarm Security Administration, DocumericaofThe Family of Man- worden tot een enkel beeld gereduceerd.
De overgeslagen meesterwerken, het ontbreken van series die de ziel proberen te vangen: het is de prijs die wordt betaald door een tentoonstelling die zichzelf een onmogelijke opdracht heeft gesteld en die haar eigen visie wil geven op wat Amerikaanse fotograﬁe is en hoe het de Verenigde Staten heeft gevormd.
Die de rijkdom wil laten zien die de ontmoeting van de Verenigde Staten met fotograﬁe heeft opgeleverd. En daarin is deze tentoonstelling bijzonder eﬀectief: ontzag wekken voor wat fotograﬁe kan vastleggen en doorgeven aan anderen. Een heerlijke wandeling door het rijkste fotograﬁsche erfgoed ter wereld.
Rijksmuseum Amsterdam / purchased with the support of Baker McKenzie | Bryan Schutmaat, Tonopah, Nevada, 2012. Inkjet print, 101,7 x 127,7 cm