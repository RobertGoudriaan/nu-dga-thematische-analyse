Homohaat

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
21 september 2023
Een zin over demonstrerende rechts-conservatieve homo's in het artikel over homohaat(De Groene,7 september) trok mijn aandacht. Ben ik als gelijkslachtig gericht persoon nu opeens rechts-conservatief als ik me niet wil laten betitelen als 'queer', dat eigenlijk vreemd, eigenaardig en afwijkend betekent? Als ik al helemaal niet wens te behoren tot een 'queer community' - voorheen lhbt-gemeenschap genaamd - dat identiteitenkabinet waar het hoogstens om deelidentiteiten gaat, met de meerderheid waarvan ik nauwelijks aﬃniteit voel; waar een dominante seksuele en geslachtsrolvoorkeur ontbreekt, de heteroseksuele, en dat blijkbaar uitgedragen wordt door een spraakmakende, helaas ook beeldbepalende minderheid?
Dat hele 'queer'- en 'community'-gedoe is vooral een manier van de zogenaamde progressieve heteromedia om alles wat afwijkt van de heteronorm onder te brengen in een grote vergaarbak, een groot hok, waar vroeger afzonderlijke hokjes stonden.
Nee, dan was het idee van de androgynie à la Joke Smit in de jaren zeventig/tachtig van de vorige eeuw een stuk inclusiever, integrerender én progessiever. Ieder mens heeft 'mannelijke' en 'vrouwelijke' kanten. Met biseksualiteit hoogstens als aanleg, waarop cultuur vervolgens seksuele- en geslachtsrolvoorkeuren weeft.
Ach, leefde Gerard Reve nog maar. Die kon heel leuk aan kinderen voorlezen en dat werd door alle gezindten gewaardeerd. Geen enkel protest. Hij had korte metten gemaakt met die uit Amerika overgewaaide afkortingen- en 'community'-kletskoek. Die tijd kende gelukkig ook niet de tegenwoordige extremen in mannelijke en vrouwelijke uiterlijkheden: de supervrouwtjes en supermannetjes, met dank aan de asociale media. Je zult je maar als jongere dáármee moeten identiﬁceren.
B. MIEOG,Breda
Jan Rothuizen