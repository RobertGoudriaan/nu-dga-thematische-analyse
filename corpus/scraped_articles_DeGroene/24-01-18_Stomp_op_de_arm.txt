Stomp op de arm

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
18 januari 2024
POPMUZIEK Jeffrey Martin
Het verhaal wil dat Jeffrey Martin als adolescent ooit onder de dekens wakker bleef met een zaklamp, een discman en het nummerThe Night the Lights Went Out in Georgiavan Reba McEntire op repeat tot de batterijen leeg waren. En dat hij toen besloot wat hij wilde worden: singer-songwriter. Misschien is het in de loop van de jaren aangedikt, maar het is een goed verhaal en precies dat wat hij vertelt op zijn albums. De zanger uit Portland, voor zijn debuutalbum in 2017 leraar Engels, wordt bewonderd door veel artiesten, en zoals vaak bij eenartist's artistzegt dat meer over zijn ambacht dan over zijn faam.
Hij heeft een kalmte in zijn stem en gitaarspel die soms terug doet denken aan Nick Drake, maar soms ook aan de akoestische nummers van Damien Rice. In het bijzonder geldt dat laatste voorPaper Crown,een troostnummer. Zo zingt en speelt hij het dan ook, warm en zachtmoedig.'It's okay/ Everybody feels the same way/ Everybody's too afraid to say/ What they haven't found.'
Het hoogtepunt van het album is het nummer waar niet troost centraal staat, maar spijt. Het isRed Station Wagon,waarin de verteller terugblikt op zijn jongere jaren en wroeging voelt over zijn gevoelloosheid in een vriendschap, ook in zijn taal. Het eerste couplet bestaat uit terugblikken. De rode stationwagen voor het huis van de vriend, de films die ze samen huurden, de verstoorde band van de vriend met zijn vader. In het tweede couplet zitten ze samen op het dak van de school en vertelt de vriend dat hij 'misschien bang is voor wie hij werkelijk is'. Hij raakt de verteller aan. 'And I called you a faggot and laughed and punched you in the arm.'In interviews heeft Martin uitgelegd waarom hij het woord letterlijk herhaalt in de tekst. Hij vindt het cruciaal om de spijt van de verteller in het refrein voelbaar te maken, en om iedereen die de term vroeger gebruikte('myself included')te dwingen er alsnog op te reflecteren.
Die spijt maakt hij ook voelbaar door zijn manier van zingen: iets lager, donkerder, rauwer dan op de rest van het album. Wanneer hij tot slot nog een complicatie in het leven van de vriend opvoert, namelijk de knellende druk van de kerk, haalt hij uit. Het enige moment dat hij dat doet op het album, in de even prachtige als pijnlijke regel'Did He breathe into you just to tell you that you are to blame?'.En dan verruilt hij zijn akoestische getokkel heel even voor een elektrische uithaal. De pijnscheut geaccentueerd. Precies d√°t ambacht dus.
Leon Verdonschot
Jeffrey Martin -Thank God We Left The Garden(Loose Music)