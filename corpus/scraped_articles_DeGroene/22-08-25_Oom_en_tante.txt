Oom en tante

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
25 augustus 2022
SERIE Bel-Air
Het is zo'n geboorteverhaal waarvan je van tevoren wéét dat het in alle persberichten en recensies zal opduiken: de onbekende Morgan Cooper (1992) schreef en regisseerde in 2019 een trailer voor een serie die helemaal niet gemaakt ging worden, gewoon omdat hij daar zin in had. Cooper stelde zich in zijn strakke, paar minuten durende film voor hoe de wereldberoemde sitcomThe Fresh Prince of Bel-Airzou zijn met een dramatische in plaats van komische grondtoon. Will Smith - de ster vanThe Fresh Prince, of eigenlijk maakte die serie hem decennia terug een ster - was danig onder de indruk, zette zijn schouders eronder en verzamelde producenten, en nu is daar de rauwe, dramatische serie die Cooper alleen als verre fictie in zijn hoofd had.
Bel-Airis dus een hervertelling. Ook hier wordt het personage Will Smith - de acteur speelt zelf niet inBel-Air- van de straten van West Philadelphia naar zijn oom en tante in de welgestelde villawijk Bel-Air gestuurd. Ook hier botst die opstandige tiener met de welgestelde elite. Maar waar dergelijke confrontaties in het aanstekelijke origineel leiden tot een lach(band), volgt hier meer serieuze frictie:Bel-Airdraait om ongelijkheid qua welvaart, qua sekse, qua culturele achtergrond. En die toon is meer dan een mediageniek haakje;Bel-Airpast bij de veranderende tijdgeest (typerend: het origineel werd gecreëerd door twee witte mannen), en probeert te onderzoeken wat de rol is van een dolende zwarte tiener in hedendaags Amerika.
Interessant.The Fresh Prince of Bel-Airwas een serie waar hele generaties jongeren mee opgroeiden - veel afleveringen, naar mijn idee werd er altijd wel een herhaling uitgezonden. VanBel-Airwerden de eerste afleveringen in Amerika inmiddels vertoond en er zijn alvast nieuwe seizoenen aangekondigd. Binnenkort komt de serie naar Nederland. Laten we hopen datBel-Airnet zo'n lang leven voor zich heeft als zijn licht verteerbare oervader, en dat de serie die tijd wordt gegund.
Thomas Heerma van Voss
Bel-Airzou naar Nederland komen, maar de releasedatum is op dit moment niet bekend
Kwaku Alston / Peacock | De cast van  Bel-Air