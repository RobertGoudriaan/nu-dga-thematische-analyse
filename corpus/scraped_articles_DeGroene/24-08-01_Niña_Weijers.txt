Niña Weijers

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
1 augustus 2024
In de trein tussen Nijmegen en Amsterdam luisterde ik naar een podcast over de Republikeinse conventie. Flarden van speeches, verhitte verslaggevers, joelende massa's.
'I'm not supposed to be here',zei Trump toen hij eindelijk zelf het podium betrad. Hij liet een plechtige stilte vallen, door het publiek ingevuld met een luid en saamhorig antwoord:'Yes, you are!'
De trein reed station Ede-Wageningen binnen, ik keek uit het raam en dacht aan dit moment: dat de trein station EdeWageningen binnenreed, en ik uit het raam keek terwijl Trump sprak van een goddelijke interventie en een uitzinnige menigte van zijn aanhangers ter plekke een messias van hem maakte. De mensen hadden bossen gladiolen in hun armen, en misschien zal ik dat onthouden, de wandelaars met hun bloemen, strompelend over station Ede-Wageningen, de democratie, uitgeput.
Wat mij voorkomt als de rand van de afgrond, is voor heel veel anderen de horizon waarachter hoop gloort. Omgekeerd zijn mijn dromen andermans absolute nachtmerries. Wat we gemeen hebben, is dat we geloven dat de wereld er niet alleen slechter aan toe is, maar zoiets als terminaal wordt als de andere kant aan de macht komt.We're not supposed to be here.
Wordt niet iedereen nogal regelmatig overvallen door het gevoel eerder in het genre van de apocalyptische sciencefiction te leven dan in de hedendaagse werkelijkheid?(Uncharted waters! Unprecedented times!)En als de wereld ons voorkomt als een subgenre, wat zegt dat over onze manier van kijken en ervaren?
InThe Great Derangement: Climate Change and the Unthinkable(2016) beargumenteert Amitav Ghosh dat de klimaatcrisis ook een crisis is van het denken en de verbeelding. We zijn er, vooral in het Westen, aan gewend geraakt de wereld te zien als een tamelijk voorspelbare plek waar veranderingen niet abrupt maar geleidelijk plaatsvinden. Ghosh haalt de moderne roman erbij (waar hij de geboorte van situeert in de achttiende eeuw), omdat die bij uitstek dat wereldbeeld uitdraagt.
De moderne roman, stelt Ghosh, onderscheidt zich door wat uitzonderlijk, bizar of aardverschuivend is te verbergen als motor van het verhaal. Hij leunt op wat de literatuurtheoreticus Franco Moretti schreef over de zogenaamde'fillers'van de moderne literatuur: de alledaagse details die fungeren als het tegenovergestelde van het narratief, en die de wereld een schijn van regelmaat, en stijl, moeten geven - zo'n beetje als de goede manieren in de romans van Jane Austen. Fillers duwen het exceptionele naar de achtergrond, en brengen het alledaagse (kleine, menselijke) naar de voorgrond. 'Fillers', citeert Ghosh Moretti, 'zijn een poging het universum van de roman te rationaliseren: dat te veranderen in een wereld van weinig verrassingen, nog minder avonturen en al helemaal geen wonderen.'
De ironie van de 'realistische' roman, concludeert Ghosh, is dat de manieren waarop die een werkelijkheid oproept, dezelfde zijn als die waarmee ze haar verhullen.
Er valt wel wat op af te dingen: Ghosh is selectief in zijn voorbeelden, en doet het voorkomen alsof het realisme in de romankunst al een paar honderd jaar de enige dominante stroming is die serieus wordt genomen in de cultuur. In de acht jaar nadat zijn essay verscheen, is er bovendien veel meer fictie uitgebracht die zich verhoudt tot de onvoorspelbare en catastrofale werkelijkheid van klimaatverandering. Toch geeft het te denken dat zo ongeveer al mijn zorgen om de wereld worden gekleurd door een unheimisch gevoel dat ditniet de bedoelingis, dat we zijn terechtgekomen in een soortglitch,dat de (klimatologische, maatschappelijke, politieke) rampen zo groot, en grotesk, zijn dat ze nauwelijks meer geloofwaardig overkomen. Maar waarom vond ik dat andere al die tijd dan wél geloofwaardig?
In George Saunders'Lincoln in the Bardo(een roman vol avonturen en wonderen), blijven de geesten van pasgestorvenen gevangen in een liminaal gebied tussen leven en dood omdat ze hun eigen sterven nog niet onder ogen hebben gezien. Verbijsterd over hun eigen vergankelijkheid dolen ze rond op een plek waar ze, precies door hun eigen verbijstering, toe veroordeeld zijn.
'There is a name for what ails us, the boy said. Do you not know it? Do you really not know it?'
George Saunders,Lincoln in the Bardo