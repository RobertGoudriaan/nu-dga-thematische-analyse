Stikstofcrisis

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
20 februari 2025
'De populistische frames bij de stikstofcrisis', staat boven het artikel van de hand van Ronja Bloot c.s. datDe Groene Amsterdammerop 30 januari publiceerde. De kwalijke gevolgen van stikstof voor de natuur komen daarin ter sprake en wat deze regering misdoet. Maar daarop zou wel een aanvulling gegeven mogen worden, want als het gaat om zeer waardevolle natuur, dan doen ook Wageningen en Staatsbosbeheer het al decennialang niet zo goed. Ook vanuit deze instituten komen er op arrogante wijze een soort 'populistische frames' die nadelig zijn voor natuur die nog veel ouder is dan die waar het recente artikel over gaat.
In het artikel lezen we onder meer dat een boswachter op het landgoed Mattemburgh, gelegen op de Brabantse Wal, het heeft over duizenden dode bomen. Wijzend naar een dun bladerdek in november (!) komt dat volgens deze boswachter door de verzuring. Dat zal vast wel. Hoewel daarbij in november wel de vraag is hoe het dan zit met de bladval. Ik wil de brave man niet plagen, maar als hij het landgoed bestempelt als 'het oudste bosreservaat van Nederland: 1850', blijkt daaruit dat hij toch wel wat beperkt geïnformeerd is. Waarschijnlijk strak volgens de lijn van Wageningen?
Dat het in Nederland qua klimaatproblematiek niet geweldig is, dat willen wij beslist niet ontkennen. Maar dat was veertig jaar geleden ook al aan de gang, toen 'zure regen' het motto was. En nee, wij willen het zeker niet opnemen voor de regering. Maar juist om wat we waarnemen, zou het van het grootste belang zijn om zorgvuldig aandacht te besteden aan natuur die nog veel ouder is dan die waar de boswachter het over heeft. Ik doel dan op zeer oude bossen, bosjes, houtwallen, enzovoort, kortweg aan te duiden als: autochtone bomen en struiken. Eeuwenoud zijn ze, deze bomen en struiken die zich hier vestigden na de laatste ijstijd! En zoals de ecoloog en cultuurhistoricus Bert Maes al decennia terug vaststelde is juist díe natuur van eminent belang bij de klimaatproblematiek.
Dat politici daar geen benul van hebben, dat is niet vreemd. Maar dat vanuit Wageningen en Staatsbosbeheer een soort starre onwil lijkt te bestaan om juist dit ecologisch erfgoed optimaal te behouden, dat is toch wel wrang.
Er zijn sinds 2006 meerdere boeken over inheemse/wilde bomen en struiken in Nederland en Vlaanderen gepubliceerd, waarin tevens het belang van dit ecologisch erfgoed bij de klimaatproblematiek besproken wordt. De Rijksdienst voor het Cultureel Erfgoed publiceerde een kaart en wijdde er in 2019 een rapport aan, getiteldBehoud groen erfgoed.En tot slot: de vuistdikke atlas over landschappelijk groen erfgoed uit 2021, onder redactie van Bert Maes.
En mogelijk is het voor de boswachter op Mattemburgh interessant om op de Brabantse Wal enkele sterlocaties voor wat betreft ecologisch erfgoed te gaan bekijken, waar dus écht heel oud eikenhakhout in houtwallen en overhoeken te vinden is. Denk aan Heimolen, waar naast eikenhakhout ook nog de waarschijnlijk enige wilde (inheemse) winterlinde in Brabant groeit.
MARIA VAN DE LOOVERBOSCH
U kunt uw ingezonden brief van maximaal 400 woorden sturen naargroene@groene.nl