De Franse politieke satire ligt onder vuur

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
16 januari 2025
Parijs -'Waarom ik hou van Bardella, hij meet zich niet met een Zola', zingt Charline Vanhoenacker in haar chanson over de memoires van Joan Bardella van het extreem-rechtse Rassemblement National. 'Fransen erin, buitenlanders eruit.'
'Waarom ik zo hou van Bardella, je kunt hem dichtslaan vanaf de derde pagina.' 'Laten we bidden tot de goden, dat er geen deel twee zal komen.'
Programmamaakster Vanhoenacker bedreef in haar radioprogrammaDe Grote Zondagavondde politieke satire. Tot haar medewerker Guillaume Meurice door Radio France Inter werd ontslagen na diens vergelijking van Netanyahu met 'een soort nazi zonder voorhuid'. De heftige verontwaardiging zou normaliter na twee dagen voorbij zijn, verklaarde Vanhoenacker tegenoverLe Monde.Maar de commerciele nieuwszender CNews blies de grap, typisch 'linkse humor', met een dagenlange herhaling op tot een schandaal. Vanhoenacker werd aan een politieverhoor onderworpen. 'Ze poogden me te laten zeggen dat Guillaume Meurice een jood voor nazi had uitgemaakt. Hij refereerde niet aan een jood maar aan een oorlogsmisdadiger, het was een grap.' Het satirische radioprogramma werd gestopt.
De start van haar programma viel destijds samen met de terreuraanslag op het bladCharlie Hebdoop januari 2015, toen acht leden van de redactie werden vermoord om hun spotprenten van de profeet Mohammed. 'We zijn van"Je suis Charlie"tien jaar later aangeland bij de gerechtelijke politie', reageert Vanhoenacker. Spotten met het geloof moet kunnen, maar het 'ja maar' beheerst de geesten en verziekt de vrijheid van meningsuiting, bevestigde politiek commentator Paul Quinio van dagbladLibérationafgelopen week. De Franse leraar Samuel Paty zou niet zijn onthoofd als hij de spotprenten van de profeet niet aan zijn klas had getoond. Zelfcensuur rukt op en heeft een langzaam gif geïnjecteerd dat de aanval op de laïciteit, de scheiding tussen kerk en staat, heeft ingezet, betoogt de commentator die benadrukt dat het geloof in de privésfeer moet blijven, 'zolang sterven om een tekening voor ons onverdraaglijk is'.
Vanhoenacker heeft een nieuw satirisch programma, maar maakt zich zorgen over de vrijheid van meningsuiting, vervolgde ze inLe Monde.Sinds het aantreden van Macron begrijpt men niet dat het uitdelen van een symbolische klap aan politici en een daaropvolgende bevrijdende lach de woede kanaliseert. De politieke satire bewaakt de democratie. 'Het ontslag van Guillaume Meurice overstijgt diens grap', concludeert Vanhoenacker. 'Extreemrechts blijft terrein winnen.'