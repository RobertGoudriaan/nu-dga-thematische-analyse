Waargebeurd

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
8 juni 2023
InIk heb een paar vragen voor jelaat Rebecca Makkai zien hoe gevaarlijk meningen kunnen zijn. Maar voor wie zijn die vragen eigenlijk?
Bij het overlijden vanNew Yorker-journaliste Janet Malcolm, in 2021, werd in elk stuk dezelfde zin geciteerd. Het was de openingszin van haar mediakritiekThe Journalist and the Murderer,een boek dat bij verschijnen (1990) direct een schandaal was. Vrij vertaald: elke journalist die niet achterlijk of niet te vol van zichzelf is, weet dat wat hij doet moreel onhoudbaar is.
Malcolm spitste het toe op de journalist die zijn best doet om bij zijn object in het gevlij te komen, confidenties te ontlokken, om er zo met het grote, smeuïge, sappige verhaal vandoor te gaan - als een hond met een kippenbout. De journalist kan zichzelf iets wijsmaken, over 'het recht het te weten', maar feitelijk maakte hij carrière over de rug van de misère van zijn object.
Dertig jaar na Malcolms boek kun je wat moorden betreft de journalist weglaten uit de vergelijking. Bijna. Behalve journalisten staan er ook podcasters, TikTokkers, YouTubers, fora-verslaafden en halve en hele hobbyisten om dat smeuïge, sappige verhaal heen. De clou van dat verhaal is steeds dezelfde: wiens vleesmes werd tussen Zusenzo's schouderbladen teruggevonden? Wie wurgde Dingetje D? Wie voerde mevrouw X aan de shredder?
De halve podcastwereld drijft op een niet te stillen honger naar true crime. Huiselijk drama is de content voor de 'prestige-tv' van de streamingdiensten. En is dat niet ergens, om met Malcolm te spreken, moreel onhoudbaar? Waargebeurd leven en vooral dood als Netflix-entertainment?
Rebecca Makkai speculeert inIk heb een paar vragen voor je,haar nieuwe roman, over de mystieke aantrekkingskracht van het jonge vermoorde meisje op het grote publiek, over haarinstanticonisering: 'Kon het romantischer? Wat is er volmaakter dan een meisje wier vorming halverwege wordt afgekapt? Het meisje als onbeschreven blad. Het meisje als weerspiegeling van jouw verlangens, onbezoedeld door de hare. Het meisje als offer aan het idee "meisje". Het meisje als een reeks jeugdfoto's, alle gekleurd door het aura van "het meisje dat jong zal sterven", alsof zelfs de schoolfotograaf van groep 5 al op haar gezicht geschreven had moeten zien staan dat dit meisje voor altijd enkel een meisje zou blijven.'
Als schrijver heeft de Amerikaanse Makkai, die wereldwijd doorbrak met haar vorige roman,Een stralende toekomst(2018; dook op in zo'n beetje alle shortlists), in beide handen een lepel. Ze vreet heerlijk van twee walletjes. Dat ene walletje is dat van de mediakritiek: haar hoofdpersoon heet Bodie Kane, is een podcastmaakster, en wordt door haar alma mater gevraagd een cursus over film te geven. Herinneringen in overvloed, aangezien in haar studententijd haar kamergenote Thalia werd vermoord.
Thalia was alles wat Bodie toen niet was; slank, knap, sociaal, geparfumeerd, in het bezit van een schier eindeloze hoeveelheid elegante sweaters. Een van Bodie's studenten wil als scriptie een true crime-podcast maken over de moord op Thalia. Van dichtbij heeft Bodie − en via haar de lezer − zo de twijfelachtige eer om mee te maken hoe de echte klasgenoten en docenten die ze kende, in al hun twijfel, nuance en ongepolijste menselijkheid, als clichématig vastomlijnde personages in een narratief worden gegoten.
Bodie hoort de wie-deed-het-theorieën van haar studente en leest monomaan alle internetfora over wie het op het populairste, knapste, gelukkigste stermeisje van de klas kon hebben voorzien. Maar zij herinnert zich die keer dat Thalia bang voor bedwantsen haar shirt uittrok op hun kamer en ze haar ribben kon tellen en begreep dat de eetstoornisroddels nog weleens de waarheid konden zijn.
Makkai's ene walletje zegt dus Foei. De sensatiezucht in ons verhaaldenken verdringt de complexiteit van het menselijke bestaan. Het andere walletje, daarentegen, zegt: komt u maar. Want Makkai weet dat je als lezer geenwhodunnitkunt weerstaan. Bij tal van klasgenoten bedenkt ze scenario's hoe die het gedaan zouden kunnen hebben, en waarom. Bodie gaat mee in de onschuld van de man die al decennia vastzit, een kruimeldealer, Omar. Ze blijft maar doorgaan tegen haar vriendinnen over haar eigen theorie dat de populaire maar net iets te intieme docent weleens een affaire met Thalia kon hebben gehad. Haar vriendinnen proberen het onderwerp te veranderen,lekker hè, deze pasta,maar Bodie blijft monomaan doorhameren. Ze is zelf ook de obsessieve bedenker van dadertheorieën en begint om zich heen te beschuldigen.
Ik heb een paar vragen voor jebehandelt #MeToo, femicide en hoe Hollywood ons een geperverteerd beeld van schoolkinderen geeft (bijvoorbeeld door 16-jarige scholieren door 25-jarige actrices te laten spelen). Het is soms niet niks om te lezen: Makkai kent geen rem op haar modieuze, zeitgeisterige zijsporen. Bodie's ex wordt gecanceld omdat hij, een prominente kunstenaar, ooit iets had met een jonge vrouw van een galerie, die nu weer een performance-kunstwerk heeft gemaakt waar ze hemnametenshamet. Bodie kan zich niet inhouden te reageren op de socials - een verhaallijn die zo bekend is uit de actualiteit, dat die weer onderstreept hoe saai het is in een roman over getwitter te moeten lezen.
Ik heb een paar vragen voor je- voor wie? In haar betoog richt ik-verteller Bodie zich tot een oud-docent, wiens te intieme gedrag met de kennis van nu discutabel is te noemen, misschien zelfs verdacht. Maar in feite zou Bodie die vragen voor iedereen moeten hebben. Want ze is een kijker, een binnenvetter, een buitenstaander die vanaf de randen haar klasgenoten observeert en vileine meningen formuleert. Pas als ze volwassen is, ontdekt ze hoe die meningen er vaak naast zaten, hoe vaak schijnbaar verwende kinderen eigenlijk van beurzen afhankelijk waren, hoe schijnbaar perfecte meisjes door hun vriendjes werden vernederd - hoe iedereen op haar manier probeert te overleven. En dus hoe gevaarlijk meningen zijn.
Als lezer vraag je je dit af. Maar vraagt Bodie zich het ook af? En Makkai?
Makkai speculeert over de mystieke aantrekkingskracht van het jonge vermoorde meisje op het grote publiek
Brett Simison | Rebecca Makkai weet dat je als lezer geen whodunnit kunt weerstaan REBECCA MAKKAI Ik heb een paar vragen voor je Vertaald door Arjaan van Nimwegen & Thijs van Nimwegen. Nieuw Amsterdam, 416 blz.