De geschiedenis door Arabische ogen Kunst Wael Shawky

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
30 januari 2025
Drama 1882van de Egyptische kunstenaar Wael Shawky, een hit op de Biënnale van Venetië en aangekocht door drie musea, is nu te zien in het Bonnefanten in Maastricht.
'Uiteindelijk is geschiedeniseen manier van scheppen', zegt kunstenaar Wael Shawky (Alexandrië, 1971) in een interview met het tijdschriftArtforum.'We doen alsof geschiedenis een begin en een einde heeft (...) daarom maak ik er graag een cabaret van, om de geschiedenis te ensceneren... om deze geschiedenis op een andere wijze te her-vertellen.' Hij vertelt over het werk dat hij voor het Egyptische paviljoen op de 60ste editie van de Biënnale van Venetië maakte.
Te midden van sculpturale decorstukken - scheve boekenkasten, rotsen - en in vrolijke, levendige kleuren was daar, als hoofdwerk, de filmDrama 1882te zien, hoewel het woord film niet omvat wat het is: kunstwerk,tableau vivant,theaterstuk, opera, dans. Het was een van de publiekslievelingen van de biënnale, zoals op eerdere edities dat Anne ImhofsFaustvoor Duitsland enSun & Sea (marina)in het Litouwse paviljoen dat waren. Stuk voor stuk spectaculaire werken, met een veelheid aan disciplines in zich, met telkens muziek als een onmisbare component. Ook eerder werk van Shawky, met nameCabaret Crusades(2010-2015), werd met groot enthousiasme door het publiek ontvangen.
In Shawky's driedeligeCabaret Crusades,naar het boek van de Frans-Libanese schrijver Amin Maalouf, stonden 'de kruistochten door Arabische ogen' centraal. Elke film, volledig Arabisch gesproken, duurde een uur en volgde verschillende historische personages, hun namen werden naast hen in het Arabisch en Engels in beeld gebracht (evenals plaatsnamen en jaartallen) - iets wat terugkomt inDrama 1882.
De meest bijzondere greep uitCabaret Crusadeswas dat de personages verbeeld werden door marionetten, een referentie aan de Arabische traditie van het schimmenspel: aardewerken poppen, meer dan 250 verschillende in totaal, met prachtige, gedetailleerde aankleding, vervaardigd door het atelier van keramist Pierre Architta (zo bijzonder overigens, dat ze ook los, dus niet als decorstuk, worden tentoongesteld). Sommige poppen hebben een menselijk uiterlijk, andere personages lijken meer op een alien, fabelmonster of dier. De ene pop heeft een glasachtige huid, de andere is van meer opaak materiaal. De 'enscenering' van de geschiedenis die Shawky daarvoor maakte was fris, vitaal, oorspronkelijk, een bijzondere compositie van belichting, choreografie, muziek. Deze bravoure in uitvoering maakte de perspectiefwisseling, van eurocentrische dominantie naar de plek en taal waar de kruistochten zich ook hebben afgespeeld, als vanzelfsprekend, zelfs onvermijdelijk.Cabaret Crusadeslegde zo zowel het hiaat in de dominante geschiedschrijving bloot als dat het het opvulde.
Drama 1882is gezamenlijk aangekocht door het Centraal Museum in Utrecht, het Stedelijk Museum in Amsterdam en het Bonnefanten in Maastricht, waar het nu als eerste in Nederland te zien is. Het Bonnefanten toont de film in een eenvoudige, niet al te grote, zwarte zaal. Ook in deze setting, zonder dat dit-mag-je-niet-missen-gevoel dat in Venetië altijd wat wordt gecultiveerd, is het een indrukwekkende film. Toch heeft ookDrama 1882zelf iets sobers in haar aankleding en uitvoering, zeker in vergelijking met eerder werk van Shawky.
Oorspronkelijk zou een andere film van Shawky op de biënnale te zien zijn, maar na de verheviging van de oorlog in Gaza besloot hij het roer om te gooien en een geheel nieuw werk te maken. Hoewel er inDrama 1882geen enkele directe referentie naar actuele gebeurtenissen zit, benadrukt Shawky dat het werk wel degelijk politieke en historische resonanties met het heden heeft.
Drama 1882 is overal voelbaardoordrongen van een ernst. De humor die Shawky eigen is, staat inDrama 1882in dienst daarvan. De poppen zijn vervangen door acteurs, de historische gebeurtenis die onder de loep wordt genomen is nu de zogeheten Urabi Opstand (1979-1882), gericht tegen buitenlandse inmenging en machtspolitiek in Egypte. Ahmed Urabi was een hooggeplaatste Egyptische militair, de eerste van een dergelijke rang afkomstig uit de lokale boerenstand, die probeerde het gezag van kedive Tewfik Pasha te ontdoen van Franse en Britse invloeden. De opstand werd uiteindelijk, in 1882, bruut beëindigd door een Brits bombardement, waarop het Britse rijk de macht naar zich toetrok en tot aan 1950 in Egypte als overheerser zou blijven. Urabi werd verbannen naar Sri Lanka (bekend als Ceylon onder de Britse bezetting). Veel historische feiten waar de gemiddelde bezoeker van een West-Europees kunstinstituut niet per se van op de hoogte zal zijn, maar de film biedt een gelegenheid, en wekt het verlangen op, er meer over te weten te komen.
De film is opgedeeld in acht 'scènes' waarin de kijker kennismaakt met de hoofdrolspelers, de belangrijkste gebeurtenissen en plekken van de Urabi Opstand - maar uiteraard niet zoals die geschiedenis is opgetekend door de overwinnaar. Het opvallende decor is abstracter dan in eerder werk, abstracter dan bijvoorbeeld de gedetailleerde miniaturen zoals inHet Roelantslied(2017, waarin het Franse heldendicht vanuit Arabisch perspectief benaderd wordt door middel van fidjeri-muziek, een groepszang afkomstig van vissers uit wat nu de Golfstaten zijn). Dit heeft het effect dat 'elke scène een schilderij' lijkt, zoals Shawky het zelf omschrijft - met visuele echo's van met nameDe executie van Maximiliaan(Manet, 1868) enEl Tres de Mayo(Goya, 1808).
Het eerste decor is een stad, waarbij de gebouwen en minaretten geometrische, egaal witte vlakken zijn, de achtergrond azuurblauw, de grond donkerder blauw. In weer een andere scène is de omgeving paars, met kinderlijk schematische palmbomen, tussen de 'rotsblokken' staan witte ronde tentjes. De belichting is goed uitgebalanceerd; dat het decor zo nadrukkelijk 'decor' is, is uiteraard met opzet.
Die nadrukkelijkheid heeft een meerlagige uitwerking: geschiedenis is hier niet een gestold en afgerond narratief, maar een mengeling van feiten en perspectief, waar vanuit het heden relevantie aan kan en moet worden gegeven. Daarnaast lijkt het ook een subtiel commentaar op hardnekkige oriëntalistische beeldtaal in bijvoorbeeld Hollywoodfilms die zich in de Arabische wereld afspelen. Een beeldtaal die een claim legt op 'representatie' van de werkelijkheid, maar daarmee verhult, voor de westerse kijker, dat het van die Arabische wereld een bordkartonnen decor maakt.
Een subtiele spot dus, met dat bordkarton - de dialogen en de tekst daarentegen verraden diepgravend archiefonderzoek. Vele details, jaartallen, namen, gebeurtenissen komen voorbij in de zang van het koor en de dialogen van de belangrijkste personages, zoals Urabi, maar ook Garnet Wolseley, een zeer rijk gedecoreerde officier van het Britse Leger die speciaal naar Egypte werd gezonden om de opstand neer te slaan.
Alle personages spreken trouwens Arabisch, er doen in het geheel geen witte Europese acteurs mee. Degenen die de buitenlanders spelen hebben gekke pruiken, net iets te grote schoenen, kostuums die niet helemaal strak zitten. Alles wordt ingezet om de nog altijd romantiserende beeldvorming van de westerse imperiale machten te de-mythologiseren. In Shawky's artistieke universum zijn zíj de ander, maar wordt de kijker eveneens doordrongen van de verwoestende en ontmenselijkende gevolgen van wie er in de tot op heden dominante wereldorde tot Ander is gemaakt. De kostuums zijn overigens, net als het decor, schematisch. Ze wekken de indruk van historiciteit, maar algauw ziet de kijker dat de medailles op een legeruniform van aluminium geknutselde vormpjes zijn.
Net als inCabaret Crusadesen ander werk van Shawky spelen muziek en zang een cruciale rol: de gehele film is gezongen. Dan het meest eigenaardige, in positieve zin, van dit werk: de harmonieuze discrepantie tussen zang, tekst en beweging. Bijvoorbeeld de scène waar de Egyptische opstandelingen onder leiding van Urabi een gesprek voeren met kedive Tewfik: al zingend dat ze 'vol van hoop' waren om hem van buitenlandse invloed te ontdoen, beweegt de hele groep van voor naar achter zonder zich te verplaatsen. De historische hoofdrolspelers zijn zo continu onderdeel van de groep, van het koor dat zowel handelt als commentaar geeft op de handeling, en de groep is vervolgens onderhevig aan bewegingen die groter zijn dan zijzelf.
De muziek - veel piano, ritmisch, melancholisch, dreigend - is op deze manier niet het enige 'tempo' in het werk. De acteurs die geen moment stilvallen maar elke beweging vertraagd uitvoeren (terwijl de spraak niet vertraagt), de cameravoering die op een weer net ander ritme heen en weer beweegt: niets is statisch, het geheel lijkt onder invloed van een mysterieuzere kracht dan die van de gravitatie. Het heeft, samen met de kostuums, het decor, een vervreemdend effect. Het narratief wordt op deze manier losgekoppeld van een lijn met een 'begin en einde', en wordt door het ritme naar een ander soort temporaliteit getild: er is nog geen resolutie bereikt, oordelen moeten nog geveld worden, want nog niet iedereen is op gelijkwaardige wijze gehoord over deze geschiedenis.
'Het bombardement zal niet binnen 24 uur plaatsvinden', zingen de Britten terwijl ze het beeld uit lopen, waarna abrupt de schepen achter in het decor hun kanonnen afvuren en de mensen die zojuist nog in koor zongen, collectief neervallen. In een volgende scène loopt er bij een wagen vol lijken in processie een geüniformeerde groep voorbij, met kleurrijke fantasiemonsters op hun hoofd - het lijkt papier-maché. Shawky zet de brechtiaanse vervreemding in met als effect dat 'verre' geschiedenis doordrongen raakt van nabijheid en noodzakelijkheid.
De nalatenschap van de westerse imperiale en koloniale machten, met name die van het Britse rijk, in de Arabische wereld en de verwikkeling van olie, economie en politiek, dat zijn thema's die voortdurend aanwezig zijn in Shawky's werk. Die grote onderwerpen worden door hem met brille in het domein van kunst getrokken en daarmee iets van het hier en nu gemaakt - ook het hier en nu van de kijker.
Degenen die de buitenlanders spelen hebben gekke pruiken en te grote schoenen