Heroïsche doodeters Eetwezen Hiske Versprille

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
6 maart 2025
Kun je als lekkerbek in het harnas sterven? In films eten mensen zich in één maaltijd dood, in werkelijkheid duurt het langer.
De vader van mijn vriendin, een keurige planoloog, schepte op over de spieringeetwedstrijden van zijn herendispuut. Ik was dertien en had nooit van spiering gehoord. Het zijn kleine visjes, familie van de zalm, ze ruiken naar komkommer en staan tegenwoordig (mede door die wedstrijden) op de Rode Lijst. 'Gebakken spiering is perfect schransvoer', zei hij. 'Goedkoop, weg te spoelen met bier, je eet ze met graatjes en oogjes en alles.' Hij zag ons gruwelen en deed er nog een schepje bovenop. 'We aten, urenlang. Kilo's spiering. Tientallen kilo's.' 'Niemand kantientallen kilo'sspiering eten!' riep ik. 'Je eet jezelf dood!' 'Als we niet meer konden', ging de planoloog verder, 'gaven we over in een emmer. En maar dooreten.'
Mr. Creosote inMonty Python's The Meaning of Lifebestelt in een chic restaurant het hele menu en kotst tussendoor uitgebreid de boel onder. Ober John Cleese verleidt hem nog een pepermuntje te nemen('Come on, sir. It's only wafer thin')waarna hij opzwelt en explodeert. Zijn reusachtige hart klopt door in de opengebarsten borstkas. Zie ik spiering, dan denk ik aan Creosote in die onwaarschijnlijk gore golf van braaksel en ingewanden, graatjes en oogjes en alles.
Met het oog op de ruimtelijke ordening zal de emmer van de planoloog vast een goed idee zijn geweest, maar in officiële eetwedstrijden staat op braken diskwalificatie. Ook in restaurants met een zogehetenall-you-can-eat-concept is dat soort valsspelen not done. Het hele begrip 'all you can eat' impliceert fysieke begrenzing: dooreten zolang je van God gegeven maagomvang het toestaat (in tegenstelling tot het Franse'à volonté',dat niet uitgaat van wat jekan,maar wat jewileten). Niet voor niets is het gebruikelijk dat mensen met eengastric bypassin dat soort restaurants op vertoon van een doktersverklaring korting krijgen.
Ik weet uit ruime ervaring dat het niet prettig is om te veel te eten. Toch voel ik bij het spieringverhaal na dertig jaar nog steeds jaloerse opwinding. Er leek me iets avontuurlijks aan het opzoeken van de grenzen van je eigen gulzigheid, tussen wat je lichaam nog wel en niet meer aan lekkers accepteert. Ik begreep ook direct dat dit type publieke vraatzucht iets voor mannen was, niet voor meisjes. Bram Bokkepoot kreeg in Roald DahlsMatildade reusachtige chocoladetaart helemaal op; het applaus was oorverdovend. Toen Cool Hand Luke zei dat hij vijftig eieren kon eten, begon iedereen te rennen. In de jongensfilmStand by Me,gebaseerd op een verhaal van Stephen King, nam de winnaar van de taarteetwedstrijd op heroïsch vieze wijze wraak op zijn pesters('Barfo-Rama!'klonk het opgetogen). Het is eten met gevaar voor eigen leven.
Marco Ferreri's filmLa grande bouffe,waarin vier rijke mannen van middelbare leeftijd zich doodeten in een aftandse Parijse stadsvilla, is hier waarschijnlijk de beruchtste verbeelding van. De film gaat door voor een bijtende satire op het kapitalisme en wordt door de culinaire meute aanbeden. Ik heb het zelf in z'n pocherige nihilisme altijd een vervelende zit gevonden, met saaie hoofdpersonen die elkaar onder het vreten, neuken en scheten laten aftroeven met citaten van Brillat-Savarin en Marlon Brando-imitaties. Qua complexiteit komt het niet veel verder dan Mr. Creosote, het duurt alleen veel langer.
Ieder jaar sterven miljoenen mensen aan ziektes voortkomend uit slechte eetgewoonten, maar jezelf in één maaltijd doodeten is moeilijk. Historische gevallen, zoals de achttiende-eeuwse Zweedse koning Adolf Frederik die bezweek na dertien zoete broodjes, of de Amerikaanse president Taylor die vlak voor zijn verscheiden een enorme hoeveelheid kersen at, blijken uiteindelijk geveld door een darminfectie als cholera.
Er is een lange lijst van in het harnas gestorven gourmands, die zich niet in één keer dood aten maar in een proces van jaren. Johannes van Dam, die zich erop voorstond bij depressie kilo's aardappelpuree te eten, stierf aan de gevolgen van diabetes. Van A.J. Liebling, de journalist vanThe New Yorker,die de prachtigste stukken schreef over culinair Parijs(Between Mealsheet zijn boek), kon zijn beste vriend het culinaire werk niet meer aanzien, omdat hij naar eigen zeggen had gezien hoe hij zich doodgegeten had. 'Diëten kan iedereen', vond hij. 'Echte mannen sterven aan jicht.'
Paarden, koeien en ratten hebben geen braakreflex en zijn daarom heel gevoelig voor zowel overeten als vergiftiging, maar mensen gooien de boel er gewoon aan de bovenkant uit. De gevallen van acuut doodeten die ik vond, waren mensen die stikten, of die al ziek waren toen ze met hun laatste maal begonnen - ernstige boulimia meestal, in combinatie met braakremmers. Boulimiapatiënten zijn dan meestal wel vrouwen; meisjes overeten zich in het geheim.
Er leek me iets avontuurlijks aan het opzoeken van de grenzen van je eigen gulzigheid