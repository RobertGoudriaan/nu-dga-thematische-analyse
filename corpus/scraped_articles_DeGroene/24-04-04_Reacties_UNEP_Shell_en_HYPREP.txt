Reacties UNEP, Shell en HYPREP

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
4 april 2024
In een reactie gaat Bruno Pozzi, adjunctdirecteur Ecosystemen bij UNEP, niet in op de vraag of angst voor reputatieschade de reden was om de samenwerking met Hyprep te beëindigen. Hij laat weten dat zijn organisatie op 'het geschikte moment' vertrekt op de 'afgesproken datums' om 'volledig eigenaarschap van de initiatieven' door Nigeria mogelijk te maken. Hij laat expliciet weten dat UNEP 'niet betrokken' was 'bij het aanbestedingsproces en de gunning van contracten'. Of de Nigerdelta ooit helemaal schoon zal zijn, vindt Pozzi 'moeilijk te voorspellen', omdat de sanering zich nog in een 'vroege fase bevindt'. 'Cruciaal' zijn 'investeringen' en 'het doorzettingsvermogen en de toewijding van de voornaamste belanghebbenden'.
Shell wil niet zeggen of SPDC JV bezorgd is over de schoonmaak van Ogoniland, en of zij de betalingen heeft hervat in het fonds voor de operatie. Het bedrijf zegt dat SPDC het toegezegde 'aandeel in de financiële verplichtingen' van de operatie 'geheel zal hebben betaald' aan HYPREP als 'de operatie is voltooid'. 'De verantwoordelijkheden van de SPDC JV-partners blijven ongewijzigd.'
De huidige coördinator van HYPREP, Nenibarini Zabbey, zegt in een uitgebreide reactie toekomstige betrokkenheid van UNOPS te verwelkomen en in afwachting te zijn van een besluit hierover. De huidige minister van Milieu Balarabe Abbas Lawal 'heeft betrokkenen beloofd het bestuur van HYPREP te hervormen, waarmee een begin is gemaakt'. De beschuldigingen dat technisch directeur Philip Shekwolo contracten in een een-tweetje met de vorige minister heeft afgesloten noemt Zabbey 'ongefundeerd'. Volgens hem zijn de contracten voor sanering in Ogoniland geheel volgens de regels die de Nigeriaanse overheid stelt aanbesteed en gegund, en zijn de projecten die vertrekkend minister Abdullahi op 10 mei vorig jaar in allerijl goedkeurde 'nog ondertekend' door Giadom. Dat laatste wordt door Ferdinand Giadom ontkend.
De uitgebreide reacties staan ophttps://groene.nl