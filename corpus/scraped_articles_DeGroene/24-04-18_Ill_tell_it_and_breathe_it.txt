I'll tell it and breathe it

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
18 april 2024
Wouter van Oorschot verklaart in zijnDylan en wij zonder AmerikaBob Dylans liedjes met referenties naar de Verenigde Staten als 'irrelevant'. Een curieus frame.
In 2016 nam Patti Smithnamens Bob Dylan de Nobelprijs voor Literatuur in ontvangst. Tijdens de ceremonie zong ze een lied van haar landgenoot,A Hard Rain's A-Gonna Fall.Smith was zo zenuwachtig dat zij enkele zinnen vergat. Ze volbracht het lied na een herstart grotendeels met haar ogen dicht, maar toen richting het laatste couplet de blazers en de strijkers aanzwollen, gingen Smiths handen bewegen en openden haar ogen zich, en ze keek het publiek voor de eerste keer aan bij de - nu beladen - slotregels van het lied:
And I'll tell it, and speak it, and think it, and breathe it/And reflect from the mountain so all souls can see it/And I'll stand on the ocean until I start sinking/But I'll know my song well before I start singing
Deze laatste zinnen kunnen worden gezien als sleutelzinnen. Dylan heeft zijn hele loopbaan lang zichzelf gemystificeerd en weet daarbij heel goed wat hij doet. In zijn eerste radio-interview ooit verklaarde Dylan dat hij was opgegroeid in Gallup, New Mexico, en dat hij van zijn dertiende tot zijn negentiende met verschillende circussen door het land had gereisd. Een heel wat beter verhaal dan de waarheid: dat hij als middenklassenkind was geboren en getogen in twee verschillende stadjes in Minnesota.
Veel van Dylans vroege werk verhield zich op de een of andere manier met het verhaal van de Verenigde Staten - met de idee, debelofte,van dat land. In deze vroege jaren zestig beleefden de VS een kort, veelbelovend moment, toen John F. Kennedy president was, een dreigende kernoorlog werd afgewend, Martin Luther King met 250.000 mensen naar Washington liep en het Amerikaanse volk op zoek was naar vervulling van de beloften van de Onafhankelijkheidsverklaring en verslaafd was aan hoop.
De liedjes die Dylan in deze tijd schreef, zogenaamdefingerpointin' songs,verwezen expliciet naar de socio-economische omstandigheden in het land van zijn geboorte: de arbeidsomstandigheden in het noorden, het onrecht van de Jim Crow-wetten in het zuiden, de oorlogsindustrie en het militante christendom. Het bekendste liedje wasBlowin' in the Wind,over de achtergestelde positie van het zwarte deel van de bevolking van de Verenigde Staten, dat gebruikmaakte van de melodie van het bijna 130 jaar oudeNo More Auction Block,dat al voor de Amerikaanse Burgeroorlog werd gezongen door ontsnapte slaafgemaakten.
Wat dergelijke periodes van hoop laten zien, is dat hoop alleen niet alles oplost, zoals de rassenrellen in Los Angeles in 1965 aantoonden, of de uit de hand lopende oorlog in Vietnam. Een probleem met een 'veelbelovende tijd', schrijft de historicus W.J. Rorabaugh in zijnKennedy and the Promise of the Sixties,'is dat de hoop zo ver vooruitloopt op de ervaring dat de kloof onoverbrugbaar wordt'.
In 1963 zei Bob Dylan in een interview met een Engels tijdschrift: 'Ik houd niet van zingen voor andere mensen dan Amerikanen. Mijn liedjes zeggendingen. Ik zing ze voor mensen die snappen wat ik zeg.'
Tegelijk oversteeg dit vroege werk van Dylan al de landsgrenzen, getuige het overzeese succes: het klassieke vraag-en-antwoordmodel vanA Hard Rain's A-Gonna Fallzit boordevol beelden van eenmogelijkewereld, die van na een kernoorlog (droevige bossen, dode oceanen, kinderen die elkaar te lijf gaan), en raakt aan een wereldwijd gedeelde angst voor een kernoorlog. George Harrison, een Engelsman, was een fan vanThe Freewheelin'en draaide de plaat non-stop voor zijn bandgenoten, en beïnvloedde zo het geluid van The Beatles. Het akoestische, optimistischeThe Times They Are A-Changin'van de gelijknamige studioplaat was in 1965 in Nederland, toen ook hier de boel veranderde, een bescheiden hit. En Dylans doelbewuste poging om een 'volkslied van verandering' te creëren - in de VS niet eens als single uitgebracht - beklom ook in Groot-Brittannië de hitlijsten behoorlijk. Het lijkt echter dat de aanslag op Kennedy (een maand na de release vanThe Times They Are A-Changin')en de voortdurende claim op Dylan als spreekbuis zijn blik op het leven somber stemden: iets meer dan een jaar erna zei Dylan tegen een verslaggever vanThe New Yorkerover zijn nieuwe plaat,Another Side of Bob Dylan:'Er staan hier geen vingerwijzende nummers meer op. Ik, ik wil niet meer voor mensen schrijven - weet je, een woordvoerder zijn. Vanaf nu wil ik van binnenuit schrijven... schrijven dat het naar buiten komt zoals ik loop of praat.'
Het gat tussen wat Dylan zag en wat hij verwachtte was te groot geworden.
Ondertussen maakten artiesten als Joan Baez, Nina Simone, The Byrds en Sonny & Cher zijn jaren-zestigliedjes tot wereldhits. Dylans platen uit de tweede helft van de jaren zestig, titels alsBringing It All Back Home, Highway 61 RevisitedenBlonde on Blondebrachten voor Dylan zelf wereldwijde hits voort, zoalsSubterranean Homesick Blues, Like a Rolling Stone, Positively 4th Street, Rainy Day Women #12 & 35enI Want You.Veel van deze liedjes waren nog altijd bezig met het land waarin Dylan rondliep en waar hij sprak, de Verenigde Staten, een land waar steeds meer dingen uit de hand liepen,ontspoorden,en dat bezig was met de teleurstelling die Dylan voelde - of die de mensen voelden die hem als een messias zagen. Tegelijkertijd was Dylan ook groter geworden dan dat, zoals de culturele en nationale identiteit van Amerika óók groter was geworden dan alleen Amerika.
Het is daarom een wat curieus frame dat Wouter van Oorschot hanteert in zijnDylan en wij zonder Amerika.Curieus, omdat hij Bob Dylan in eerste aanleg neerzet als een lokale, Amerikaanse artiest met maar betrekkelijk weinig succes. Curieus omdat dat 'wij' uit de titel in de woorden van Van Oorschot niet de 'US-Amerikanen' betreft, maar de rest van de wereldbevolking; terwijl Van Oorschot in het boek vooralfreewheelendbespiegelt op ruim twee dozijn liederen van Dylan, voorzien van feitjes over opnamedata, de lengte van de opnames (soms zelfs in secondes) en vermeldingen van tournee- of studiomuzikanten, dat allemaal gekoppeld aan zijn eigen Amsterdamse leven.
Van Oorschot, die naar eigen zeggen 25 jaar geleden al pleitte voor de toekenning van de Nobelprijs voor Literatuur aan Bob Dylan, is voornemens met '25 americanaloze teksten (...) de kern [van Dylans oeuvre] tot in detail bloot te leggen' en zo dus, en passant, aan te tonen waarom die Nobelprijs terecht was.
Van Oorschot selecteert smal, niet alleen in het aantal liedjes maar ook in hun bouwjaar en onderwerp: de 25 liedjes zijn bijna allemaal geschreven in de jaren zestig, met twee liedjes uit 1979 en 1989. Hij onderbouwt zijn keuze door alle liederen met referenties naar de Verenigde Staten als 'irrelevant' te verklaren voor 'niet-US-Amerikanen', iets wat door de hitlijsten noch de literatuur wordt onderschreven. Wie de vele artistieke wendingen van Dylan wil begrijpen, zeker die van de jaren zestig, maar ook zijn gelovige fase én zijn platen met Daniel Lanois, zou zich júist met Amerika moeten inlaten, lijkt mij.
De bouwjaren van de behandelde liedjes corresponderen met belangrijke luisterervaringen uit zijn eigen jeugd. Deze fanboy-achtige besprekingen, waarin amper op de muziek wordt ingegaan, leggen niet direct de kern van een oeuvre bloot. Van Oorschot stelt dat Dylan de Nobelprijs ontving 'als componist van op eigen muziek gezette verzen', een ietwat ambigue verwoording. Dylan schreef geen gedichten, maar liedjes, of liederen, zo u wilt: tekstenop(of: voor) muziek. Wie Dylan wil 'blootleggen', op welke wijze dan ook, moet dus ook die muziek meenemen.
Volgens Van Oorschot is de kern van de door hem behandelde teksten Dylans verzet tegen 'bezitsdrift'. Hij zou het 'traditionele machtsdenken' voorgoed hebben opgeschud door zijn onafhankelijkheid te beschermen 'zowel tegen een hebberige samenleving als een hebberige geliefde'. Een aardige lezing, maar nog geen bevredigend antwoord op het waarom van de Nobelprijs voor Literatuur.
Dylan schreef coupletten als:
When I saw you say 'goodbye' to your friend and smile/I thought that it was well understood/That you'd be comin' back in a little while/I didn't know that you were sayin' 'goodbye' for good
en:
I couldn't see when it started snowin'/Your voice was all I heard/I couldn't see where I was going/But you said you knew and I took your word
Bij deze laatste regels vraagt Van Oorschot de lezer: 'U mag me zeggen wie er beter in geslaagd is om dit gevoel van ontoereikendheid in de liefde in zulke gelaagde bewoordingen te vatten en tot een aangrijpend lied te smeden.' Ik zou zeggen: Joni Mitchell. Bonnie Raitt. Fiona Apple. Misschien zelfs Patti Smith.
Diezelfde Patti Smith zei achteraf dat ze nog nooit zo zenuwachtig was geweest als bij haar optreden op 10 december 2016, de dag dat Bob Dylan de Nobelprijs kreeg. Ik denk dat zij het gewicht van het moment voelde; dit was een lied dat moest rechtvaardigen waarom deze zanger deze prijs kreeg. Dat lukte niet helemaal, en dat lag niet alleen aan haar uitvoering.
In 1963 zei Bob Dylan: 'Ik houd niet van zingen voor andere mensen dan Amerikanen. Ik zing voor mensen die snappen wat ik zeg'