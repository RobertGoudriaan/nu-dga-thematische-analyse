Isabelle Ferreras (1)

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
31 oktober 2024
Het artikel van Ewald Engele over Isabelle Ferreras inDe Groenevan 17 oktober vraagt veel hogeschool-denkwerk. Het zijn steeds intellectuelen die over arbeiders schrijven, maar er zal nauwelijks een arbeider zijn dieDe Groeneleest. Wat heeft een arbeider er trouwens aan dat een sociologe beweert dat bedrijven politieke entiteiten zijn of politiek en economie niet gescheiden mogen zijn? Van arbeidseigenaren zie ik niets om mij heen. Over welke 'democratische' ondernemingen heeft mevrouw Ferreras het eigenlijk, waar trof zij die aan? Alles natuurlijk in het ergerlijke Engels om geaccepteerd te zijn onder collega's(legitimate, intelligent, reasonable).Academisch (wens) denken heet dat.
Participatoire planning, burgerraden, marktsocialisme. Intellectueel over de hoofden van de betrokkenen heen. Ik zie in de supermarkten alleen maar uitgebluste caissières. Dit soort werk kan geen lust zijn. Ferreras houdt in feite met deze zogenaamde inzichten een pleidooi voor het in stand houden van speciﬁek bedoelde arbeid voor laagopgeleiden, omdat het werk zo zingevend zou zijn. De ziekmakende lusteloosheid is ondertussen alleen maar toegenomen door de afschaﬃng van de kassa's. Ooit nog laagopgeleiden gezien die collectief willen strijden voor een eerlijke en rechtvaardige verdeling van kapitaal? Het enige scharnierpunt dat ik zie is een draai naar fascistische samenlevingen, wat zich meer en meer vestigt in de hoofden van de mensen, door de algehele acceptatie ervan.
Een derde van de jeugd verlangt naar een autoritaire samenleving. Confereer je suf, maar de grote massa die je mee zou moeten krijgen is niet meer in beweging te brengen. Dat is het centrale probleem. Begin negentiende eeuw gistte het van de anarchistische/ socialistische bewegingen die zich beijverden voor 'gelijke beloning'
van iedereen. Dat idee is ondergesneeuwd geraakt, maar leeft wel degelijk onbewust bij de massa's als jaloezie op de beter gesitueerden. Sporadische pleidooien voor een basisinkomen zijn alleen maar bedoeld om van langdurige uitkeringsstrekkers af te zijn.
GEERT MEULEMAN
Jan Rothuizen