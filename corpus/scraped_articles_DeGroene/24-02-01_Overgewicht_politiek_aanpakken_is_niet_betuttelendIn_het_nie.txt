Overgewicht politiek aanpakken is niet 'betuttelend' In het nieuws

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
1 februari 2024
Terwijl ruim tien procent van de wereldbevolking honger lijdt, kampt op de aardbol zo'n 38 procent met te veel kilo's aan lichaamsgewicht. Zonder forse maatregelen zet volgens de Wereldgezondheidsorganisatie (who) deze mondiale obesitas-epidemie door richting vijftig procent extreem dikke mensen. Het vorige kabinet nam in 2018 de verontrustende prognose ter harte, sloot het Nationaal Preventieakkoord met zeventig maatschappelijke organisaties en stelde ambitieuze doelen voor minder roken, drinken, eten en meer bewegen, om 'samen te werken aan een gezonder Nederland'.
Wat daarvan na vijf jaar terecht is gekomen, heeft het rivm voor het eerst doorberekend. Daar word je moedeloos van: overgewicht dijt uit tot 55 procent in 2040 onder volwassenen en kinderen, ondanks reclamecampagnes, leefstijlcoaches, gezinstherapieën, interventies op scholen, zoals trakteren op de verjaardag met appels in plaats van spekkies en vette snacks, pogingen om snackbars te weren in de buurt van scholen - en ga zo maar door aan pushende maatregelen. In de zorg werd preventie hét toverwoord, zoals is beschreven in hetGroene-artikelBuikvet is niet een laagje blubber alleen(nummer 27, 2021). Maar het lukt niet om het tij te keren.
Voor een magere kans op succes waarschuwde het rivm al bij de start van het plan van aanpak: in het akkoord zat bijvoorbeeld geen suikertaks en geen lagere btw op groente en fruit. De marktwerking was - ook hier - heilig, en de commerciële stakeholders, zoals de voedingsindustrie, aan de onderhandelingstafel hadden andere belangen dan artsen en diëtisten die de ernstige gevolgen van overconsumptie tegenkomen in hun spreekkamer. Van orthopedische verzwakking en leververvetting tot hoge bloedruk, diabetes type 2 of hartfalen; obesitas is een van de belangrijkste oorzaken van sterfte en invaliditeit. Los van de hoge gezondheidskosten, zo'n negen miljard per jaar, is er alle reden om een tandje hoger te gaan met maatregelen om deze welvaartsziekte te genezen.
Want het doorbreken van de eetverslaving of het gejojo met diëten blijkt als individu nauwelijks te doen, zo laat het achtergrondartikel op pagina 48 zien. Afslanktrends wisselen elkaar in hoog tempo af, spreken elkaar tegen en pakken soms contraproductief uit. Nu geldt 'keto' als dé panacee: koolhydraten eruit, in ruil voor moddervette ingrediënten, met een hoofdrol voor de avocado. Hippe influencers zijn daarmee op Instagram druk in de weer en vergeten voor het gemak dat er aan de ingevlogen vrucht een forse footprint kleeft. Wetenschappers kibbelen ondertussen over de effecten van wel of geen vet. Maar de enige oplossing is - weinig verrassend - simpel: minder (of geen) ultra-bewerkt voedsel eten en vooral: zelf koken.
Daarmee stuit je op de diepere oorzaak van deze welvaartsziekte waarvan iedereen weet dat die grotendeels in de maatschappij zelf is geworteld. Er is een verband tussen armoede en eetpatronen. Veel mensen willen wel gezonder eten, maar kunnen dat niet betalen. Stress, slaaptekort en medicijngebruik ontregelen bewezen het hongeren het verzadigingsgevoel.
Supermarkten hanteren bewust genavigeerd koopverleidingen, overal zijn fastfoodketens, en als je geen zin hebt om te lopen, kun je vanaf de bank thuis hup een 'maaltijd' bestellen. Zeker, dat doen mensen zelf en dat kost ook geld. En iedereen mag best kritischer aankijken tegen het eigen voedingspatroon (inclusief de voorliefde voor avocado). Maar 'Den Haag' doet uiteindelijk weinig om het overaanbod van hap-slik-wegvoer aan te pakken, en als het aan het beoogde nieuwe kabinet ligt zal die verontrustende groeicurve niet afnemen. Wilders houdt immers niet van 'een betuttelende' overheid.
Dé oplossing is: eet minder ultrabewerkt voedsel. Nog beter: kook zelf