De indiaanse stem is relevanter dan ooit

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
19 september 2024
Washington D.C. -'Het is doodeng dat Trump opnieuw president kan worden.White supremacyweer aan de macht. Mijn niet-indiaanse vrienden zeggen dat ze dan gaan emigreren. Maar wij indianen kunnen nergens heen; dit is ons land!' Waylon Pretends Eagle is lid van de Hidatsa-stam en voormalig journalist. Zijn volk leeft in North Dakota, maar Pretends Eagle woont inmiddels in Colorado. 'Ik moet er elf uur voor rijden, maar ik ga terug naar het reservaat om te stemmen!'
Precies honderd jaar geleden werden indianen bij wet Amerikaans staatsburger gemaakt. Daar hadden ze niet om gevraagd, maar het betekent wel dat ze bij de presidentsverkiezingen hun stem kunnen uitbrengen.
Pretends Eagle gebruikt, zoals de meesten, de termIndian. Dat geeft de bijzondere status beter weer; 574 stammen zijn federaal erkend en hebben reservaten met zelfbestuur. Donald Trump heeft daar helemaal niets mee. Als president onteigende hij heilige grond en verleende een vergunning voor de omstreden Dakota Access-oliepijpleiding door indiaans gebied.
'Het is doodeng', zegt ook Marcella Gilbert, Lakota (Sioux)-activiste voor indiaanse en vrouwenrechten. Joe Biden daarentegen benoemde de indiaanse Deb Haaland als zijn minister van Binnenlandse Zaken. Dat vergroot het politieke zelfvertrouwen van indianen als Gilbert. 'Wij indianen kunnen nu het verschil maken.We can swing the vote.'Veel indianen wonen inswing states.
Kamala Harris begrijpt dat de 'indiaanse stem' van belang is in november. Vóór de Democratische Conventie hield Harris een verkiezingsbijeenkomst in Arizona op land van de Tohono O'odham. Een stamleider opende de bijeenkomst en Harris sprak zich onomwonden uit: 'Als president zal ik altijd de soevereiniteit en zelfbeschikking van stammen respecteren.' Arizona is een swing state met enkele honderdduizenden indianen.
'Ik denk dat negentig procent achter Harris staat', zegt Gilbert. 'Er staat veel op het spel. Het is eenvery close race.'Republikeinen proberen de indiaanse stem te onderdrukken door het aantal stemlokalen bij reservaten te verminderen, een vast adres te eisen (indianen wonen soms op plekken zonder adres) of het aantal stemgerechtigden per adres te beperken (veel indiaanse families wonen bij elkaar).
Gilbert verwacht dat indianen toch massaal gaan stemmen. Vanwege wat voor hen echt belangrijk is: 'Wij indianen zijn onderdeel van de natuur. Wij moeten land, lucht en water beschermen. Onder Trump wordt er meer aan mijnbouw en fossiele energie gedaan. Democraten hebben aandacht voor klimaat en milieu.' Dat maakt de indiaanse stem relevanter dan ooit.