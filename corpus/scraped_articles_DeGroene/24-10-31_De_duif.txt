De duif

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
31 oktober 2024
Leuk artikel over duiven inDe Groenevan 2 oktober. Toch wil ik er graag een opmerking over maken. In 1990 woonde ik met mijn gezin een aantal maanden in de Bijlmer. Beneden mij woonde een invalide die zijn slaapkamer tot duivenhok had gemaakt. Toen we de woning betrokken lag de keuken vol wit stof. Nadat we dit opgezogen hadden, kwam er na een week weer stof door de kieren in onze vloer.
Ik kreeg last van zere opgezwollen lippen en tong. Op bezoek bij mijn moeder in Heerlen verdween dit na een paar dagen. Terug in de Bijlmer kwam het weer terug na een paar dagen. Tijdens een tweede bezoek in Heerlen verdwenen de zwellingen weer. De Heerlense huisarts verklaarde dat het aan het witte stof lag, de huidschilfers van een duif die een goede voedingsbodem vormen voor bacteriën en ander ongerief. Hij was op een onderzoek gestuit waaruit naar voren kwam dat mijnwerkers die duiven hielden een veel hogere kans op stoﬂongen hadden dan mijnwerkers zonder duiven.
De onderbuurman wist van het verbod om duiven in huis te houden, maar hij was invalide en had daar lak aan. De verhuurder wenste me succes, wetende dat het heel lang zou gaan duren voordat het zou lukken om duiven uit de woning van een invalide te krijgen. Ik ben verhuisd en na mijn tijd in de Bijlmer heb ik nooit meer last gehad van opgezwollen tong en/of lippen. JOEP CUIJPERS
U kunt uw ingezonden brief van maximaal 400 woorden sturen naargroene@groene.nl