Mathieu Laurent Leon Segers (27 januari 1976 - 16 december 2023)

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
21 december 2023
Mei 2023, in een foyer van het Internationaal Theater Amsterdam, een paar honderd mensen, geroezemoes en beweging, felle podiumlichten. Het is het lustrumfeest vanDe Groene Amsterdammeren Mathieu Segers, op dat moment al anderhalf jaar ernstig ziek, zit klaar voor een live-podcast. Het is een beetje losjes en chaotisch, maar daar is dan de eerste vraag en Mathieu Segers is weg: over de stand van het intellectuele debat in Nederland, Europese idealen,The Twenty Years' Crisisvan E.H. Carr, dat realisme niet zonder idealisme kan en vice versa, er komt een historische vergelijking, een persoonlijke anekdote over de recente Veiligheidsconferentie van München. Het gaat over wereldwijde normatieve agenda's,The Four Freedomsvan Roosevelt, de Praagse rede van Olaf Scholz - allemaal kraakhelder uitgesproken, in hoog tempo, zonder één hapering. Als een volbloed racepaard dat geen opwarmrondes nodig heeft en recht vanuit de stal in twee passen op topsnelheid ligt.
De enige keer dat ik zenuwen bij hem zag was vooraf aan zijn oratie, in de Sint-Jan waar de universiteit naartoe uitgeweken was vanwege de grote belangstelling. Toen hij werd ingeleid, haalde hij een paar keer diep adem en focuste zoals een voetballer voor een strafschop. En daarna een uur lang een foutloos, strak verhaal, met verwijzingen naar literatuur, kunst, ﬁlosoﬁe, politiek, geschiedenis en grote ideeën. Mathieu Segers was een lerende schrijver die voor zichzelf de lat intellectueel zeer hoog legde en gedreven was om zijn eigen standaard te halen.
Dat vereiste regelmatig doorzettingsvermogen, bekende hij, om op vakantie het volgende Tsjechische of Franse meesterwerk te verteren, of niet alleen de nieuwsberichten maar de toespraken te lezen van belangrijke leiders en denkers. En het vereiste eigen denkwerk om het op orde en op papier te krijgen. Dat deed hij graag rennend (later wandelend) rondom Maastricht, maar anders wanneer het maar uitkwam. 'De ﬁjnste tijd is die als je onverwacht moet wachten', zei hij eens toen ik sorry-zeggend bij zijn tafel aanschoof. 'Het zijn de puurste gegeven momenten, omdat je ze niet alvast hebt ingepland, en kunt meegaan met wat je ziet of wat in je hoofd invalt.'
De typische Mathieu Segers-column begon met een simpele observatie over nieuws in de voorbije week. Of een citaat. Of een pijnlijk rake observatie, zoals: 'In de internationale politiek geldt: niet handelen is ook handelen.' Of: 'Leidende experts van de geopolitiek hebben één ding gemeen: grote veranderingen in de wereldverhoudingen zien ze niet aankomen.' Hierna volgden enkele alinea's met een beschrijving van een mondiale, Europese of Nederlandse kwestie. Soms was die beschrijving maar een paar zinnen lang. En soms was die beschrijving er helemaal niet en dook de columnhead ﬁrstMathieu's kenmerkende bezigheid in: de ﬁlosoﬁschangehauchtepolitieke bespiegeling. 'Een laag dieper gaan', noemde hij dat. Die bespiegeling was vaak aan de hand van een indrukwekkend hoogtepunt van de Europese literatuur. Soms aan de hand van essays, opiniestukken en onderzoeksjournalistiek. Soms van een historicus, econoom of ﬁlosoof.
Mathieu Segers-columns waren regelmatig streng en niet vrolijk. Het tegenovergestelde van zijn karakter, eigenlijk, want hij was bijzonder goed gezelschap om mee te lachen en te praten, even graag over Thomas Mann als over voetbal of lekker eten. Hij maakte zich duidelijk zorgen over de toekomst van Europa en Europa's burgers, en daar waar hij dat niet deed, vond hij niet dat politici zich op hun succes mochten voorstaan. Schaamte over dat wat níet goed was gegaan, en schaamte over wie achtergelaten werd terwijl anderen zichzelf fêteerden en feliciteerden, overtroefden dat altijd. Er was woede over politieke kortzichtigheid en opportunisme van leiders die mensen schaden. Er was solidariteit met mensen in arme wijken, die weinig mogelijkheden hebben om de richting van beleid te beïnvloeden, en weinig kansen om die voldoende te doorgronden. Dat sentiment onderlag ook Mathieu Segers' meest gelezen stukken voorDe Groene Amsterdammer:de wijd gelezen essays over (het land van) Mark Rutte. Juist omdat die essays verder gingen dan ergernis 'weglachen', zoveel lagen dieper, boden ze zoveel inzicht.
In de artikelen, columns en podcasts van Mathieu Segers zat vaak literatuur, niet alleen in verwijzingen maar ook in taalgebruik zelf. Over 'de grande belleza van de bezittende klasse', 'dingen die zinderen aan de oppervlakte'. In volzinnen zoals deze: 'In Oekraïne weet men echter ook dat de Europese beschaving, mede via de EU, tegen dit alles een tegenwicht heeft weten te ontwikkelen, waarin het draait om begrenzing van scepsis en universalistische idealen, overwinningen op lethargie en glorie via bindende daden van verzoening en ruimte voor verschil, in de wetenschap dat er voor het lot der mensheid geen blijvende oplossing bestaat.' Een onvergelijkbaar intellectueel, en de beste buitenlandcolumnist van Nederland.
Rutger van der Hoeven
De langere versie van dit artikel staat op groene.nl
U kunt uw
ingezonden
brief van maximaal 400 woorden sturen naargroene@groene.nl
Erik Smits / Lumen