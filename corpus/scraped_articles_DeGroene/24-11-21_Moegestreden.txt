Moegestreden

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
21 november 2024
THEATER Beste mensen
Vijftig jaar klimaatspeeches, daar is theatermaker Anoek Nuyens ingedoken. VoorBeste mensenvan het gezelschap Bureau Vergezicht componeerde ze er samen met regisseur Erik Whien een tekststuk van, dat je ook kunt samenvatten als kroniek van de aangekondigde dood. Hannah Hoekstra speelt op een vierkant speelvlak, lichten dicht op de grond, een grote monoliet of grafzerk van een beeldscherm achter haar. In vorm deed het denken aanPronk,een voorstelling die Nuyens maakte in 2020. Hierin zocht ze expliciet naar hoop in de afgebrokkelde linkse politieke realiteit - actueel zou ik zeggen - en ging daarvoor te rade bij politicus Jan Pronk. Haar zoektocht en uitwisseling met hem over linkse idealen speelde ze zelf.Beste mensenis hiervan een moegestreden pendant.
Hoekstra wisselt heel scherp en schoon tussen diegene die de speech oorspronkelijk afleverde, een Thatcher, een Beatrix, en een burger van nu, in haar gepersonifieerd. Deze burger zoekt een manier om de woorden die ze hoort, en het gat tussen hun slagkracht en hun ronkende vorm, te aanvaarden. Deze hoogopgeleide westerse mens komt uit bij een mengeling van commentaar, verontwaardiging, frustratie en superioriteit. Het water intussen stijgt tot aan de lippen, naarmate de speeches vorderen. De warme muziek verdwijnt uit het stuk. Wij, het publiek, zijn afwisselend die beste mensen, een zwijgend koor van handelingsonbekwame getuigen van de wereldwijde ecologische catastrofe en de bezoekers van een begrafenis van de aarde.
In het middengedeelte verschijnt er een montage van beelden van klimaattoppen en die verzacht onmiddellijk. Al die hoog gewelfde overheidsruimtes en vergaderzalen, al die panels, al die mensen, die als mieren weer bijeenscharrelen, zoals nu in Azerbeidzjan, die tegen de menselijke aard van doordansen op de vulkaan in bij elkaar komen in die zalen, metbullet pointsenhighlights. Er is en wordt daar werk gedaan, er is iets veranderd door dat werk, dat is niet voor niks geweest. Ook al is het vooralsnog te weinig en te laat.
Later dacht ik: nee, de hoop op een ecologisch evenwicht wordt hier niet begraven, het is vooral de slagkracht van de taal die hier aangeklaagd wordt, requiem voor de slagkracht van de taal, dat zou de ondertitel kunnen zijn. Beelden, vergelijkingen, het onverwachte, het rijmende, het poÃ«tische, het lichamelijke, met dit alles zijn de speeches niet doorspekt. De gemene deler is die lege, ronkende taal. In het huis van de verbeelding, de theaterzaal, daar waar we de taal elke dag opnieuw licht en leven en mogelijkheden proberen in te blazen voelt dat extra wrang. Hier kan het wel, in die gewelfde vergaderzalen regeert de politieke speech, hier kan iets anders plaatsgrijpen.
Nuyens sluit af met de gedachte dat de woede voortkomt uit liefde, maar hebben we naar woede of verdriet gekeken? Machteloosheid ja, ingehouden, minutieus gedoseerd, zorgvuldig opgebouwd. De epiloog pakt ietsje terug en brengt ons kort een beeld: wij de mensheid, bouwend aan een denkbeeldige kathedraal, nog immer, voor zolang het duurt.
Han van Wieringen
Beste mensen,Bureau Vergezicht (tekst Anoek Nuyens en regie Erik Whien). Tot 25 januari op tournee
Sanne Peper | Hannah Hoekstra in Beste mensen