Echte elite

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
12 december 2024
Ik ben geboren en getogen in Nederland en woon in de VS, waar ik onlangs de verkiezingen heb mogen gadeslaan. Ik zou mijzelf beschrijven als links, omdat ik in algemene zin voor concepten als herverdeling, gelijkheid, rechten voor de natuur en opkomen voor de zwakken ben. Toch heb ik de laatste jaren veel moeite met de linkse politiek en retoriek, en heb ik met frisse tegenzin links gestemd. Ook ik vind het linkse verhaal 'elitair'.
Ik vind dat het artikelWil de echte elite opstaan? (De Groene,5 december) van weinig reﬂectie en inzicht getuigt. De beschuldigende vinger gaat naar de PVV, want zij hebben het frame gecreeerd en eindeloos herhaald. Het zou goed zijn om te onderzoeken waar dit frame op gebaseerd is en waarom het zo aanslaat.
In de media in de VS (en Nederland) was de schok groot. Hoe kan het in hemelsnaam dat Trump wint? Ik snap het wel. De analyses liegen er niet om. De 'normale burger' maakt zich zorgen over zijn inkomen en zijn levensonderhoud. Dat is de grootste zorg en daar heeft links geen verhaal. Dat verhaal is 'gekaapt' door rechts. Zie bijvoorbeeld hoe de PVV zo'n beetje alle SP-stemmers heeft overgenomen.
Als links aan zijn thema's wil werken, zal ze eerst een verhaal moeten creëren dat aanslaat bij de grote massa. In plaats van wijzen naar rechts voor de frames die zijn aangesmeerd, moet links eens goed nadenken hoe het kan dat ze verslagen zijn, dat het elitaire frame werkt, en met een beter verhaal komen. Volgens rechts (Trump/Wilders) heeft de normale burger het zwaar door immigratie, klimaatpolitiek en internationale concurrentie. Wat is de verklaring van links (behalve de ontkenning) en wat gaan ze eraan doen? Dat het niet goed gaat met de normale burger is een feit, zowel in Nederland als in de VS. De verklaringen van rechts betwijfel ik sterk, maar ik hoor geen andere verklaringen en oplossingen van links. Dat verhaal, daar wacht ik met smart op. BJORN BROEKMAN
U kunt uw ingezonden brief van maximaal 400 woorden sturen naargroene@groene.nl