Terug naar de kern

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
4 juli 2024
POP Lankum
The Wild Roveris een Ierse folktraditional die ver teruggaat: tot in 1937. Het nummer over de tragische ondergang van een schip met 23 of 27 masten (afhankelijk van de versie van het nummer, en de liefde voor overdrijving van de betreffende artiest) werd beroemd als samenwerking van The Dubliners en The Pogues in 1987, maar de laatste jaren galmt het nummer elk jaar over alle festivalweiden in de versie van folkpunkband Dropkick Murphys uit Boston. Die versie is een zeer effectieve armen-in-de-lucht-meezwaaier, maar hij is ook wat plat, alsof de band alvast anticipeert op de dronkenschap van de toehoorders.
Het nieuwe live-album van Lankum opent met het nummer, en brengt het terug tot wat het in essentie is: een spannend verhaal met een donkere ondertoon, en een vleugje troost. Precies deze aanpak heeft de vier muzikanten uit Dublin nu al vier fraaie albums opgeleverd: sterke eigen nummers afwisselen met gulle graaien uit de bak met traditionals, en die naar hun eigen hand zetten. Ze doen het ook metThe Rocky Road to Dublin, een nummer waarvan de wortels nog verder in het verleden liggen, dat al opduikt in de romanUlyssesvan James Joyce en eveneens is opgenomen door The Dubliners, The Pogues en de Dropkick Murphys. Ook dit nummer krijgt de Lankum-behandeling: het tempo eruit, de opzweping vervangen door bezwering, vol inzetten op de samenzang, en voorkomen dat het ook maar een fractie wee√Øg of braaf wordt door er steeds die dissonante, verstorende, dreigende drone in te blazen.
Op het laatste studioalbumFalse Lankumleek de band het summum van intensiteit bereikt te hebben. Toch geldt voor Lankum, ondanks de eigenzinnige aanpak, wat voor een groot deel van de geschiedenis van het genre geldt. Namelijk: folkmuziek, ook ontdaan van de dans, is bij uitstek livemuziek. Hoe fraai geproduceerd en sprankelend opgenomen zeker de twee laatste albums van de band ook klinken, deze muziek schreeuwt om het hout van podiumplanken. Daarom voegtLive in Dublinveel toe aan de studioalbums, en is het de beste plaat die Lankum ooit maakte.
Dat de bandleden de spanning graag doorbreken op het podium door veel te praten met elkaar en het publiek, was voor de bezoekers van die opname-avonden in Dublin ongetwijfeld een welkome manier om zich schrap te kunnen zetten voor de volgende onderdompeling. Op het live-album had de interactie beter weggelaten kunnen worden. Hoewel ook de verhalende traditie onbetwistbaar bij de folk-overleving hoort, is alles dat de bezwering van Lankums muziek doorbreekt een onwelkome afwisseling, zelfs als dat de leden van Lankum zelf zijn.
Leon Verdonschot
Lankum -Live in Dublin(Rough Trade/De Konkurrent)