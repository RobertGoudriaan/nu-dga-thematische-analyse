Afdalen in het onbekende

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
14 maart 2024
POP Chelsea Wolfe en Beth Gibbons
Eerste gedachte bij het nieuwe album van Chelsea Wolfe: wat wasThirdvan Portishead toch een meesterwerk. Het derde album van de triphopband uit Bristol was even broeierig als grimmig, met de ijzingwekkende stem van Beth Gibbons in een decor van verlaten fabriekshallen in het oosten van Berlijn.We Carry Onen vooralMachine Gunwaren hard, koud en industrieel.
Het is een verrassende associatie. Toen Chelsea Wolfe zes jaar geleden indruk maakte op duizenden mensen als voorprogramma vanA Perfect Circlein Amsterdam, klonk de zangeres uit Sacramento naar gotische rock, naar doom metal, naar folk. Maar niet naar Portishead. Ze ging erna nog een spannende en geslaagde samenwerking aan met de Amerikaanse metalcore-vaandeldragers van Converge, onder de naam Blood Moon. Met terugwerkende kracht laat dat zich beluisteren als een opmaat naar haar fenomenale nieuwe albumShe Reaches Out to She Reaches Out to She. Daar spelen harde gitaren weliswaar een veel kleinere rol op, maar de trage dreiging is even onheilspellend.
Afdalen in het onbekende, dat is het centrale thema op het album. Want, zo zingt ze in het huiveringwekkende openingsnummer:'In the void I saw all I ever wanted/ Beyond reality, beyond the binary.'Weg hier dus, immers:'This world was not designed for us.'Vervormde gitaren, synthesizers en piano-akkoorden vloeien samen in een donkere geluidslaag. De pulserende elektronica inUnseen World,de horrorsfeer vanThe Liminal,de meeslepende zwaarte van afsluiterDusk,waarin'I would go through the fire/ To get to you'een gitaarmuur aankondigt: het zijn allemaal bouwstenen van een universum waarin ze exact die bezongen afdaling in het onbekende neerzet. Met een stem die ze nog nooit heeft gebruikt, even lucide als hypnotiserend. De geest van Portisheads Beth Gibbons blijft daarmee boven het album hangen. Gibbons was nog te horen op het laatste album van Kendrick Lamar, na haar uitvoering van de derde symfonie van de Poolse componist Henryk GÃ³recki van enkele jaren geleden. Maar nu is er dan haar eerste solo-single, ongeveer gelijktijdig met het album van Chelsea Wolfe.Floating on a Momentis even minimalistisch als spannend. Op een baslijn en een kaal instrumentarium eert Gibbons het heden, in het licht van de sterfelijkheid:'I'm floating on a moment, don't know how long/ No one knows, no one can stay.'
Niemand kan een zin als'On the path with my restless curiosity/ Beyond life, before me'tegelijk zo onnadrukkelijk als zo indringend zingen als Beth Gibbons. Bijna niemand; ook Chelsea Wolfe zou dat kunnen.
Leon Verdonschot
Chelsea Wolfe -She Reaches Out to She Reaches Out to She.Wolfe speelt op 18 april in 013, Tilburg. Beth Gibbons speelt op 5 juni in TivoliVredenburg, Utrecht