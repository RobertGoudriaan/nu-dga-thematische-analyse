Het onverwachte antwoord Fixdit

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
11 april 2024
In de achttiende en voorlopig laatste aflevering van de Fixdit Podcast staat Het onverwachte antwoord centraal, een roman uit 2004 van de Vlaamse auteur en filosoof Patricia de Martelaere, die vijf jaar later, nog geen 52, overleed. De Martelaere schreef een hecht samenhangend oeuvre, dat vooral uit filosofische essays en uit romans bestaat. Daarin zien we grote thema's en kleine zinnetjes terugkeren, verwijzingen naar filosofen en kunstenaars, en een fijnzinnige, niet-aflatende uitdieping van het verlangen, het niets en de doodsdrift. In Het onverwachte antwoord , haar magnum opus, getuigen verschillende vrouwen - of zijn het zijden van dezelfde vrouw? - in een associatieve woordenstroom, met pijn, passionele liefde, woede en humor, over hun verhouding met dezelfde man. Jannah Loontjens praat erover met Saskia de Coster, die het boek vele keren las en colleges volgde bij Patricia de Martelaere, en met Marja Pruis, van wie in 2013 Als je weg bent. Over Patricia de Martelaere verscheen, waarin ze haar licht laat schijnen over het leven en werk van de auteur. En ook Annelies Verbeke komt aan het woord in deze aflevering van de Fixdit Podcast, die Loontjens en Verbeke begin 2021 lanceerden. Deze aflevering werd live opgenomen in Kaap in Oostende tijdens het FAAR Festival en is een samenwerking met het Vlaams-Nederlands Huis deBuren en FAAR.
