Materiaal Rebekka de Wit

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
11 april 2024
In Toomler zat ik te praten met een groepje comedians die net hadden opgetreden. Zij nog bezweet en lichtelijk ontoerekeningsvatbaar, wij nog publiek.
Hoewel het leek op een gesprek, kreeg ik na een tijdje de indruk dat er nieuw materiaal werd uitgetest.
De vriendin tegen wie ik dat later uitsprak, bevestigde dat. 'Maar als je met een comedian praat, wordt er tochaltijdmateriaal getest.' Ze vond het niet erg, het was een gratis voorstelling, met betere condities, je mocht namelijk onderbreken. Ze ging verder met uitleggen dat zodra je ook maar één keer over een ongerijmd voorval hebtverteld,het al een anekdote is geworden, dan heeft het zich los van je gemaakt en is het materiaal. Het klonk alsof ze zich ergens bij had neergelegd, er misschien wel ruzie over had gemaakt, zo rechtdoor kwam het allemaal haar mond uit. Haar geliefde is ook een comedian.
Onlangs heb ik over een familielid geschreven, en wel zo dat het familielid zich kon herkennen in het geschrevene. Een anekdote had ik opgedist uit het privé-archief, publiekelijk, op papier. De week erna werd mijn zoontje ziek, ik stond op het punt om het desbetreffende familielid iets te vragen over erfelijke ziektes in onze genen, maar dat deed ik niet. Ik vond dat ik, door zo over hem te schrijven, ook geen recht meer had op zijn kennis. Ik had hem op een bepaalde manier verlaten door het niet methemop te nemen wat me dan dwars zat, maar met het publiek. (Ik peinsde er niet over om het met hem op te nemen, maar dat terzijde).
Tijdens een optreden kwam het eruit, die anekdote, mensen hadden gelachen, echt schuddebuiken, dat was genoegdoening genoeg, maar blijkbaar moest ik het ook nog op papier zetten.
Ik weet dat er schrijvers zijn voor wie dit een dagelijkse praktijk is, schrijvers die meer columns hebben dan vrienden, waardoor elke ongerijmde ontmoeting vrijwel meteen een tekst moet worden.
De schrijver waar ik nu aan denk, één keer had ik hem ontmoet en vier uur later verscheen de column over onze ontmoeting, zei dat hij niet weet of hij eigenlijk wel weet wat liefhebben is. Eerder las ik dat hij schrijven een vorm van wraak noemde. Dat begreep ik toen niet, maar nu wel. Ik had wraak genomen op mijn familielid en had daarmee iets van de intimiteit van die relatie opgeofferd. Voor een column, die mijn familielid overigens niet heeft gelezen, vermoed ik, maar toch. Misschien is het omgekeerd, dacht ik. Weet hij heus wel wat liefhebben is, maar begint hij er gewoon niet meer aan omdat hij ondertussen ook wel weet dat die relatie vroeg of laat aan een of ander papier zal worden opgeofferd.
'In de plaatselijke pub zien we toeristenstellen in stilte achter enorme borden fish-and-chips zitten', schrijft Rachel Cusk inCoventry. Alsof ze het tegendeel beschrijft van de scène in Toomler. 'Ik vraag me af waarom ze naar deze openbare plaats zijn gekomen om hun zwijgzaamheid tentoon te spreiden. (...) Of zijn ze gekomen om zich een paar uur te warmen aan de gesprekken van anderen. Misschien staan ze niet zozeer voor het falen van het verhaal, maar voor het overstijgen daarvan, niet voor stilte, maar voor vrede.'