De Britten hebben koudwatervrees voor statiegeld

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
8 februari 2024
Londen- Een scheenbeschermer, een wegwerpvape, een kinderschoen, lippenstift, een tennisbal, een basketbal en een lachgasfles, een Paddington-beer en drie plastic bloempotten. Dat zijn de voorwerpen die ik onlangs aantrof tijdens tien minuten zwerfvuilrapen aan de Theems-oever bij Morden Wharf, de werf in Greenwich waar vroeger onderzeekabels werden gemaakt. Maar wat ik vooral opraapte waren plastic flesjes, 38 stuks. In Nederland zou deze buit me vijf euro aan statiegeld hebben opgeleverd, in Londen slechts de voldoening dat de rivier iets schoner is.
Het opruimen, bij eb, is een ritueel geworden tijdens het fietsen rondom het schiereiland in het oosten van Londen.'Good for you',roept een passerende jogger soms. Het stadsdeel heeft behulpzaam een prullenbak neergezet, met twee helften: een voor plastic, papier, glas en blik. Een voor restafval. Soms ligt er bijna geen vuil. Dat kan twee dingen betekenen. Of de wind heeft de plastic soep naar de noordoever geduwd. Of iemand is me voor geweest. De ergernis over zwerfvuil is wijdverspreid, zeker onder ouderen.
Onlangs berichtteThe Daily Mailover een man, John Read, die dagelijks zwerfvuil verwijdert langs autowegen rondom de hoofdstad, een minder idyllische locatie. Als oprichter van Clean Up Britain voert hij zelfs een kort geding tegen National Highways. De Britse evenknie van rijkswaterstaat zou namelijk te weinig doen om de wegbermen schoon te houden. Sterker, vaak treft Read naast Red Bull-blikken en Lucozade-flessen materialen aan die aannemers bij wegwerkzaamheden hadden achtergelaten, van zandzakken tot verkeerskegels.
Onlangs was de Nederlandseplastic soup surferMerijn Tinga voor de tweede keer binnen korte tijd in Londen. Een half jaar geleden surfte hij over de Theems om uit het water geviste plastic flesjes te overhandigen aan de verantwoordelijke bewindsvrouw. Hem werd beloofd dat er echt werd gewerkt aan het introduceren van statiegeld. Sindsdien is er maar weinig vooruitgang geboekt, reden voor de bioloog en kunstenaar om nog een keer naar Westminster te komen.
Er waren elf Lagerhuis-leden aanwezig, alsmede leden van de pressiegroep Keep Britain Tidy. Wat de Nederlandse bezoeker opviel, vertelde hij na afloop, is dat er in Engeland principieel in plaats van praktisch wordt gedacht. 'Alsof statiegeld een geloof is en niet een middel om een deel van het zwerfafval tegen te gaan.' Een jaar geleden had staatssecretaris Rebecca Pow beloofd datbottle deposits,afgeschaft onder Margaret Thatcher, in 2025 zouden terugkeren, maar de supermarkten lijken de herinvoering wederom met succes te hebben getraineerd.