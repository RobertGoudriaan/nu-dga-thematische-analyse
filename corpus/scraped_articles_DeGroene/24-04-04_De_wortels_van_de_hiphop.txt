De wortels van de hiphop

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
4 april 2024
THEATER Die hele ding & The Last Poet
De makers van Die hele ding hebben het zichzelf niet makkelijk gemaakt. Waar ze onder andere in excelleren is geweldige Nederlandstalige rap, en juist die voorliefde en vrije ruimte ligt in hun laatste project onder een wantrouwende loep. Mogen witte mensen wel zwarte muziek maken? In hun toneelvoorstelling, die op de valreep een muziektheatervoorstelling wordt, hebben zij hun zelfverklaarde kramp tot onderwerp gemaakt. Ze bedoelen overwegend witte kramp, die kan ontstaan als je binnen het racismedebat 'alles' goed probeert te doen en zo alleen nog met je eigen verlangde goedheid in de weer bent. Waar je je aandeel eerst onderschatte, overschat je dat nu.
Vraagstelling op de vloer van de repetitieruimte van het toneelgezelschap: mag een witte rappende queer vrouw, of een witte beats-maker, Tupac Shakur spelen? Of mag een bruine spoken word-artieste dat? Een zwarte West-Afrikaanse Limburgse stagiair? Van mij mag dit allemaal sowieso, graag zelfs, Tupac Shakur is een enigmatische, mythische figuur over wiens leven en werk ik graag meer hoor, wie over hem wil vertellen heeft mijn oor. Waarmee ik niet voorbij wil gaan aan de lange geschiedenis van door witte mensen weggedrukte zwarte verhalen. Ik wil maar zeggen: hier lijkt me iets tegenovergestelds aan de hand, hulde, vertel.
De uitermate sympathieke makers laten 'o nee, we gaan toch geen metatheater over theater maken' noteren, maar dit verzacht niet, sterker, het strijkt tegen de haren in, als dat vervolgens breeduit gebeurt. Maar dan alsof ze daar zelf minder verantwoordelijkheid voor dragen. En dan wreekt zich ook de vormelijke voorspelbaarheid van de uitwisseling over de uiteenzettingen over wie wel of niet Tupac Shakur mag spelen - en waarom dan wel, of niet.
Ousmane Bangura, met onvervalst Kerkradiaans accent is een prettig onthechte aanwezigheid op toneel. Dat er op hem wordt ingezoomd tegen het einde is de verademing. Die hele ding grijpt op de valreep hun vrije ruimte en toont de aanzetten van een gerapte musical, denkHamilton meetseurotrance over het veel te korte leven van Tupac Shakur.
Ook inThe Last Poet, een voorstelling van Nita Kersten en De Toneelschuur staan de wortels van de hiphop centraal, hier nog iets oudere. Het leven en werk vanlast poetUmar Bin Hassan, onderdeel van het collectief van dichters en muzikanten uit de tijd van de burgerrechtenbeweging in de Verenigde Staten. Eenall blackvijfkoppige cast vertelt en bezingt, met nieuwe teksten van Maxine Palit De Jongh, de wordingsgeschiedenis van deze dichter. Carmen van Mulier speelt gevoelig en energiek een hele trits bijrollen, Mike Libanon speelt de verteller en de dichter op leeftijd, verbaasd, zachtmoedig, een beetje ongrijpbaar. In de ritmische nieuwe teksten zit een grondtoon van verontwaardiging, die meesijpelt uit het emancipatoire werk dat The Last Poets maakten. Het gevaar die verontwaardiging als levensgevoel één op één naar het nu te halen is dat je voorbijgaat aan hoeveel er al veranderd is, juist door datzelfde werk.
Han van Wieringen
Die hele ding,We are (not) Tupac Shakur,tot 18 mei te zien; Nita Kersten/De Toneelschuur,The Last Poet,tot 16 mei te zien
Sanne Peper | The Last Poet