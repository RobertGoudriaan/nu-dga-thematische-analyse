De bank is nu de Fiod

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
16 november 2023
Wie is een potentiële witwasser of terrorismefinancier volgens de algoritmen van de bank? In het Groningse Kloosterburen wonen maar dertienhonderd mensen, maar stil is het er niet. Er huist een carnavalsvereniging, wie wil slapen of eten heeft kéus, en er is een antiquariaat, gespecialiseerd in sociale wetenschappen, Azië, kookboeken en kunst. Bij Tij en Ontij is 'bijna altijd' open, de eigenaars serveren koffie en er staan dertigduizend boeken op de plank. In 2020 gaat er een boek over het islamitisch gedachtegoed over de toonbank. Dan gaan de alarmbellen af bij huisbankier ING en moet antiquair Nicolette Hetzler uitleg geven. 'Ik was een beetjeflabbergasted.Waar ging het over, een boek van twintig euro. Niet iets waarvan je denkt: hier wordt mee witgewassen, of hier wordt een terroristische organisatie mee gesteund.'
Hetzler geeft keurig antwoord op de vragen van de bank, zegt ook dat ze het 'belachelijk' vindt, en de kwestie krijgt verder geen staartje. 'Het is mij nooit helemaal duidelijk geworden waarom er over deze transactie moeilijk gedaan werd. Mijn vermoeden is dat ze het associeerden met terrorisme. Eenrandomactie, alsof ze filteren op woorden als "islam". We hebben ook weleensMein Kampfverkocht. Dat kwam er wél doorheen.' In 2008 trad de Wet ter voorkoming van witwassen en financieren van terrorisme in werking. Die wet, bedoeld om misbruik van het Nederlandse financiële stelsel tegen te gaan, wijst niet de overheid maar private partijen aan als 'poortwachters' - banken, notarissen en belastingadviseurs moeten aan de slag als detectives. Zij moeten grondig onderzoek doen naar hun klanten en hun betalingsverkeer, om zo financiële criminaliteit te voorkomen.
In eerste instantie nemen banken die verplichting met een korrel zout, blijkt als ING in 2018 na een megaschikking met het Openbaar Ministerie 775 miljoen euro aftikt, vanwege 'ernstige nalatigheden'. De controleafdeling van de bank blijkt onderbezet en slecht opgeleid en criminelen kunnen er jarenlang ongestoord gebruikmaken van bankrekeningen. ABN Amro, De Rabobank en de Volksbank volgen later met lagere schikkingen.
Nu de vrijblijvendheid eraf is, houdt één op de zes bankmedewerkers zich bezig met het checken van betalingen en het plegen van controletelefoontjes naar particulieren. Bij welke transacties de rode vlaggen in de banksystemen omhooggaan, is niet precies duidelijk. In ieder geval komen goede doelen, verenigingen en stichtingen steeds moeilijker aan een bank, net als kleine autodealers en voetbalclubs. Turkse ondernemers zeggen geen zakelijke rekening meer te krijgen in Nederland en de racismecoördinator waarschuwde recentelijk dat moslims structureel gediscrimineerd worden in de witwasonderzoeken van banken en financiële instellingen.
Hoe succesvol deze aanpak is, is bovendien onduidelijk. Volgens onderzoek in opdracht van de ministers van Financiën en Justitie en Veiligheid wordt er jaarlijks zestien miljard euro witgewassen in Nederland. Banken zelf denken daar misschien een paar honderd miljoen van op te sporen. Zij hebben inmiddels een nieuwe aanpak voorgesteld, waarbij poortwachters onderling veel meer informatie gaan delen. Dat zou voordeliger zijn, witwassers zouden sneller gepakt worden én onterechte verdenkingen zouden minder voorkomen. Maar dat wetsvoorstel werd afgelopen zomer controversieel verklaard en rest nu aan de komende regering.
ING laat in een reactie weten niet te screenen op het woord 'islam', maar kan niet uitweiden over hoe zij exact invulling geeft aan klantonderzoek en transactiemonitoring