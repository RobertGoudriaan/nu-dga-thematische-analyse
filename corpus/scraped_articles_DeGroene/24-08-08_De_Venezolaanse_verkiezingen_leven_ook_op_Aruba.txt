De Venezolaanse verkiezingen leven ook op Aruba

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
8 augustus 2024
Oranjestad- De locatie was symbolisch: het Plaza Simón Bolívar, een pleintje in Oranjestad. Terwijl de bevrijder van Zuid-Amerika vanaf zijn stenen paard goedkeurend toekeek, zetten enkele tientallen Venezolanen hun volkslied in:Gloria al bravo pueblo. Of hetbravo pueblowerkelijk zijngloriakrijgt - in de vorm van het vertrek van president Nicolás Maduro - is nog helemaal de vraag.
De deelnemers aan de manifestatie stemden bij de verkiezingen van 28 juli niet op Maduro, maar op de kandidaat van de oppositie: Edmundo González. Tenminste, als ze mochten stemmen. De meesten van de acht miljoen Venezolanen die de afgelopen jaren naar het buitenland vertrokken, konden helemaal niet stemmen. In de Verenigde Staten konden ze nergens terecht, omdat beide landen geen diplomatieke relaties hebben, en in bijvoorbeeld Aruba, Colombia en Spanje was het registratieproces zo ondoorzichtig dat slechts weinig potentiële anti-Maduro-stemmers hun stem konden uitbrengen.
In Venezuela zelf kreeg de oppositie nauwelijks de kans haar verhaal te doen. De oorspronkelijke presidentskandidaat, María Corina Machado, werd op dubieuze gronden geweerd van het stembiljet. Dat weerhield haar er niet van om samen met haar plaatsvervanger González in het hele land campagne te voeren. Dat was lastig genoeg: partijmedewerkers werden gearresteerd, luchtvaartmaatschappijen mochten Machado geen tickets verkopen, hotels werden na haar verblijf 'voor straf' gesloten. En Maduro zelf deed aan intimiderende bangmakerij. Willen jullie een bloedbad? vroeg hij zijn kiezers. Ja? Stem dan op González!
Ondanks dit alles leek de overwinning de oppositie niet te kunnen ontgaan. Maar dat was buiten Maduro en de zijnen gerekend. De door de oppositie gepubliceerdeactaslaten duidelijk zien dat González ruim heeft gewonnen; de officiële resultaten vertellen echter een ander verhaal: ruim 51 procent van de Venezolanen zou op Maduro hebben gestemd. Deze gemanipuleerde uitslagen, als onacceptabel van de hand gewezen door de meeste landen in de regio en de Europese Unie, overtuigen alleen de machthebbers in Cuba, Rusland en Iran, bevriende landen die allemaal hun eigen belangen hebben in Venezuela en in Maduro de ideale marionet zien om die veilig te stellen. Ondertussen dreigt het door Maduro voorspelde bloedbad werkelijkheid te worden: het leger en paramilitaire knokploegen treden keihard op tegen demonstranten.
Op Aruba blijven de Venezolanen optimistisch:libertad,weg met de dictatuur, klinkt het op Plaza Bolívar. En met María Corina Machado gaan ze door:hasta el final.