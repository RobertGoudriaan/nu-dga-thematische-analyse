Grootste genocide

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
12 december 2024
De prachtige recensie van Maria Kager van de tweede roman van Tommy Orange(De Groene,14 november) slaat op één punt de plank mis. Kager schrijft: 'Dat het systematisch uitroeien van de oorspronkelijke bevolking van Noord-Amerika de grootste genocide in de geschiedenis van de mensheid betekent, mag inmiddels bekend verondersteld worden (...)'. Mijns inziens mag dat niet als bekend verondersteld worden. Hoe is anders te verklaren dat de meeste publicaties over de geschiedenis van Noord-Amerika wel ruim aandacht besteden aan de Onafhankelijkheidsoorlog en de Burgeroorlog in de achttiende en negentiende eeuw en - als er al aandacht aan wordt besteed - slechts terloops schetsen dat Columbus bij de ontdekking van Amerika ook zag dat er al (een soort van) mensen woonden, gemakshalve allemaal indianen genoemd. Zij, de oorspronkelijke volken, worden behandeld als een voetnoot in de geschiedschrijving. We lezen nauwelijks over deze genocide. Kennelijk niet interessant (of te pijnlijk?).
Wel lezen we over het grootschalige geweld in de VS en de gewelddadige daadkracht in het binnen- en buitenland van Amerika. Of er een verband is met de grootste genocide die er plaatsvond? Daarover wordt niet gerept. Sterker nog: deze genocide wordt doodgezwegen. Mocht dit een iets te boude uitspraak zijn, dan mogen we wel vaststellen dat deze niet als zodanig wordt erkend. Misschien is dat dan nog ernstiger: bewust niets doen met deze ongemakkelijke kennis. Gelukkig helpen schrijvers als Tommy Orange ons deze 'muur van stilte' te doorbreken, zoals ook Couperus, Ananta Toer, Van Reybrouck, Bossenbroek, Hoﬀman e.a. ons hebben geholpen een beter inzicht te krijgen in onze koloniale geschiedenis met en in Indonesië. Hierop aansluitend verwijs ik met veel genoegen naar het interview van Ewald Engelen met Amitav Ghosh in deze zelfde editie vanDe Groene.In zijn boekDe vloek van de nootmuskaatbeschrijft Ghosh het verband tussen genocide, racisme, kapitalisme en ecocide. Hulde voorDe Groeneom ruim aandacht aan auteurs als Ghosh en Orange te besteden; daar kunnen we veel van leren en hopelijk doen we, op weg naar een meer rechtvaardige wereldsamenleving, daar ons voordeel mee.
BRAM VAN LEEUWEN
Jan Rothuizen