Gedoe Rebekka de Wit

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
20 juni 2024
Een tijd geleden kreeg ik een doosje postkaarten van een vriendin. Op de kaarten stonden insecten die ze had gefotografeerd om uit een impasse te komen. Ze begon zich enorm te verontschuldigen toen ze me de kaarten gaf, een verontschuldiging die ik herkende van elke keer dat ik zelf een cadeautje geef aan iemand.
God, cadeaus. Ooit had ikDezilveren lepelmeegenomen naar een feest van een vriendin met wie ik na jaren nog zo weinig gemeenschappelijk had dat ik niemand op het feestje kende behalve haar vader.Dezilveren lepelis zo zwaar dat ik mijn wandelrugzak ervoor uit de kast had gepakt en op het feestje aangekomen begreep ik dat het cadeau te groot was en heb ik het weer mee naar huis genomen, waar ik het 's avonds zelf heb uitgepakt en in de boekenkast heb gezet.
Een watermeloen had ze een keer meegenomen naar iemand, vertelde ze. Een watermeloen! Elke keer dat ze diegene ziet, of een watermeloen, wat nu zo ongeveer elke dag is, krijgt ze een soort  schok van gêne. Een golf van vreselijke spijt die door haar lichaam trekt.
Soms krijg ik een link voor een cadeaulijst, wat 'natuurlijk niet verplicht is', wat me prompt de zin ontneemt om naar het feestje te gaan.
Achteraf gezien denk ik dat het goed was dat ik zo'n zwaar boek in mijn tas had, dat het uit elkaar groeien een soortelijk gewicht had.
Cadeaulijstjes ontnemen ons de kans om door te mand te vallen, en ook het omgekeerde.
Die watermeloen was dus niet eens ironisch, benadrukte ze nog. Het is zo'n elegante vrucht, zo mooi, zo eetbaar, maar de gêne bestond eruit dat het misschien wel zo'n korrelige zou zijn en de ander die elegantie dus helemaal niet zou voelen.
Iemand die ik vagelijk ken, drinkt alleen nog maar uitgebalanceerde shakes met mineralen en vitaminen. Een soort astronautenvoedsel dat nu echt helemaal geoptimaliseerd was. Eten vond hij altijd al gedoe, veel tijd kosten en rotzooi geven, dus hij was blij dat hij er vanaf was. Wat hij dan deed met zijn tijd zonder al het gedoe was me een raadsel.
Een cadeaulijst heeft iets weg van astronautenvoedsel. Ook van het einde der tijden, wat mij betreft, omdat ik niet weet wat er precies overblijft als we al het gedoe tussen ons, het zoeken naar de ander, het soms vinden, het veelal de plank misslaan, gewoon allemaal overslaan en meteen overgaan tot een Tikkie. Doe mij maar die korrelige watermeloen of een doosje Merci.
Ooit kreeg ik van mijn broer een azuurblauwe bowlingbal op een theaterfestival waar ik speelde. Hij had hem in zijn rugzak meegenomen, en ik moest hem aan de hand mee terug nemen, want hij paste niet meer in mijn tas. Die bowlingbal heeft jaren in mijn kamer gelegen, ik werd gek van het ding, maar ik kon het niet over mijn hart verkrijgen om 'm weg te gooien. Of nou ja, dat deed ik uiteindelijk. Bij het grofvuil probeerde ik 'm in een van de containers te gooien, mikte ernaast en zag 'm wegrollen, richting een stilstaande auto.