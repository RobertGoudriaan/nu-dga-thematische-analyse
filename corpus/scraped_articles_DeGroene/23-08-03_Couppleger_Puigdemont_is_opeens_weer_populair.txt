'Couppleger' Puigdemont is opeens weer populair

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
3 augustus 2023
Barcelona- Soms is weinig nodig om van misdadiger en couppleger te veranderen in een partner die alle respect verdient. Carles Puigdemont maakt deze metamorfose door. Jarenlang werd de voormalige Catalaanse premier uitgekotst door de PP en de invloedrijke media die deze rechtse partij steunen. Maar in een paar dagen werd Spanje'spublic enemy #1salonfähig. Van de man die Spanje kapot wil maken - Puigdemont leidde het verboden Catalaanse referendum over onafhankelijkheid in 2017 - moet hij nu Spanje redden van hetsanchismo,een ideologie die eruit bestaat dat premier Pedro Sánchez koste wat kost aan de macht moet blijven en die Spanje ook kapot wil maken. Eigenlijk is iedereen die vraagtekens zet bij het militante Spaanse nationalisme van de PP en Vox erop uit om Spanje kapot te maken.
Eind vorige week snoepte de PP door nagekomen stemmen uit het buitenland een zetel af van de centrum-linkse psoe van Sánchez. De definitieve uitslag van verkiezingen van 23 juli levert daardoor een gelijkspel op tussen het rechtse en het linkse blok: 171-171. Beide komen vijf stemmen te kort voor de meerderheid. De zeven zetels van Junts per Catalunya, de onafhankelijkheidspartij van Carles Puigdemont, zijn beslissend.
En dus staat PP-leider Alberto Núñez Feijóo ineens open voor gesprekken met Junts, ook al heeft de partij van Puigdemont op voorhand al een akkoord met rechts uitgesloten. Vox wil immers onafhankelijkheidspartijen verbieden. En de PP is de partij die het initiatief heeft genomen om Puigdemont af te zetten en strafrechtelijk te vervolgen: eerst voor rebellie, toen voor opruiing en nu voor malversatie. Sinds 2017 woont Puigdemont in België. Voor de PP was hij een 'voortvluchtige delinquent'. De agressieve verkiezingscampagne van de PP en Vox tegen de regeringscoalitie van sociaal-democraten en het linkse Sumar richtte zich vooral tegen de bondgenoten van het minderheidskabinet: Baskische en Catalaanse 'separatisten en terroristen'. Coherentie legt het af tegen machtswellust.
Ook het linkse blok dingt naar de steun van Junts. En ook Sánchez heeft daar veel uit te leggen. Bij de vorige verkiezingen beloofde hij Puigdemont naar Spanje te halen en te berechten. In ruil voor steun wil Junts amnestie voor de vierduizendindependentistasdie vervolgd worden voor hun straatprotesten. En toestemming voor een referendum.Een warme zomer komt.