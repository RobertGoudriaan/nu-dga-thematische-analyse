Waterstof

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
10 november 2022
InDe Groenestond een ingezonden brief van Stefan During met daarin enkele misverstanden over waterstof. Er valt veel interessants te vertellen over waterstof: het rendement is buitengewoon laag ten opzichte van accu's, en gek genoeg steekt de fossiele branche er toch geld in, samen met een naïeve overheid. Willem-Alexander doet ook vrolijk mee met de promotie. Ook de Gasunie doet mokkend mee en waarschuwt gewetensvol dat we moeten nadenken over het verdelen van de lusten en de lasten.
Het is dus interessant om te kijken hoe het geld in deze dure techniek stroomt en hoe het gaat stromen als er eenmaal waterstoffabrieken zijn. Het bijzondere is namelijk dat zo'n waterstoﬀabriek goedkoper wordt naarmate die meer produceert. Dus ook als er geen energie-overschot is, is er een ﬁnanciële prikkel om stroom in H2 om te zetten, in de vorm van een lagere afschrijving van de installatie. Dat creëert een leuk verdienmodel, mits er voldoende waterstofjunkies zijn. Ziekenhuizen, vervoerders of het leger bijvoorbeeld.
Het is ook aardig om eens te kijken of je inderdaad H2 door het gasnet zou kunnen laten stromen, zoals de waterstoﬂobby propageert. Is dat fysiek en economisch haalbaar? Om met het laatste te beginnen: als je voor waterstofenergie zeventig procent meer betaalt dan de stroom waarmee deze wordt opgewekt, zal menig consument de waterstofkraan direct dichtdraaien, om van grootverbruikers als de tuinbouw maar te zwijgen. Zet daarnaast eens de rendementen van warmtepompen (honderden procenten) naast die van een waterstofkachel...
En over het eerste: een gasnet heeft sowieso altijd onderhoud en reparatie nodig, het is dus niet zo dat het er gratis ligt. Maar waterstof heeft heel andere fysieke eigenschappen, zodat kranen, sensors, (de)compressiestations en het meet- en regelnet moeten worden hernieuwd. Kortom, als leek kun je zo nagaan dat het onzin is om waterstof in het gasnet te pompen. Waarom wordt dat dan toch geroepen? Ik hoop dat u eens in deze boeiende wereld wil duiken en er over wil schrijven.
MARTIN GROEN,Hilaard
Jan Rothuizen