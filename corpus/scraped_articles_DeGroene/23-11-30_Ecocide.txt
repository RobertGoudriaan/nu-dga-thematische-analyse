Ecocide

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
30 november 2023
In deel 2 van de uitstekende artikelen over de strafbaarstelling van ecocide van Maurice Swirc (inDe Groenevan 1 en 8 november) staat een kleine fout. Hij verwijst naar de bepaling in het Statuut van Rome van het Internationaal Strafhof alwaar ecocide - zij het in andere bewoordingen - als oorlogsmisdaad wordt omschreven als zijnde artikel 22. Het betreft hier echter artikel 8(2)(b)(iv). Terecht merkt Swirc op dat dit een moeilijk te hanteren artikel was - het is tot nu toe een dode letter gebleven - maar wij menen dat de situatie in Oekraïne toepassing nu volledig rechtvaardigt.
Wij zullen dit tijdens de komende Jaarvergadering van het Strafhof in december bij de Verenigde Naties in New York aan de orde stellen tezamen met het Oekraïense Openbaar Ministerie dat de ecocide door de Russische agressie op grond van het eigen strafrecht nu met kracht vervolgt.
Dat de Nederlandse regering op dit onderwerp het volstrekt laat afweten en zelfs tegenstander van strafbaarstelling van ecocide is - zie de artikelen van Swirc! - is een dieptreurige en grove schande voor een land dat gastland voor het Internationaal Strafhof is en dat zich op de borst bonkt als kampioen internationaal recht in de traditie van Hugo de Groot.
Maar ja, een land dat tegelijkertijd miljarden verdient met ecocide en genocide in de Amazone ten behoeve van goedkoop veevoer voor de bio-industrie en de vleessector en met een uiterst agressieve politieke lobby op dit punt, krijgt de politici, de ambtenaren en dus het beleid dat bij deze misdaden hoort. Multatuli schreef het al: 'Nederland is een roofstaat aan de zee.'
WOUTER JUSTUS VEENING,president Institute for Environmental Security
U kunt uw
ingezonden
brief van maximaal 400 woorden sturen naargroene@groene.nl