Groundhog Day

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
1 juni 2023
Dirk Bezemer haalt in zijn column inDe Groene(11 mei) de ﬁlmGroundhog Dayaan, waarvan het motto zou zijn: 'wat geweest is, komt weer terug'. Je ziet deze interpretatie van de Hollywood-klassieker (1993) met Bill Murray wel vaker voorbijkomen in commentaren, maar het getuigt van weinig kennis van de ﬁlm zelf. InGroundhog Daybeleeft de hoofdpersoon Phil Connors (gespeeld door Murray) weliswaar telkens dezelfde dag, maar algauw realiseert hij zich dat de omstandigheden in het plaatsje Punxsutawney weliswaar elke ochtend identiek zijn, maar hijzelf niet! En daar draait de ﬁlm werkelijk om. Door elke dag een 'eerste pianoles' te nemen, leert hij uiteindelijk prachtig spelen. Door elke dag een beetje meer te weten te komen over Rita Hanson, de vrouw op wie hij verliefd is (gespeeld door Andie MacDowell), verovert hij uiteindelijk - spoiler alert - haar hart. Het motto van de ﬁlm is dus niet: 'dit werkte niet, dus doen we het nog eens', zoals Bezemer schrijft. Connors, in het begin van de ﬁlm een onaangenaam ﬁguur, leert wel degelijk van zijn fouten, stopt met wat niet werkt en probeert elke dag wat nieuws. Zo maakt hij zijn eigen leven én dat van de mensen om hem heen een stuk aangenamer. Konden we dat ook maar van onze politici zeggen.
ARNE MOLL,Weesp
U kunt uw
ingezonden
brief van maximaal 400 woorden sturen naargroene@groene.nl