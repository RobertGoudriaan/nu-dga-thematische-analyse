Het Britse koningshuis botst met Netflix

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
20 oktober 2022
Londen- Of koning Charles gaat kijken is twijfelachtig, maar wanneer begin november de vijfde reeks vanThe Crownbegint zullen zijn medewerkers met belangstelling voor de televisie gaan zitten. Er zouden immers fictieve scènes in voorkomen die het imago van de nieuwe koning kunnen beschadigen. Zo zou scriptschrijver Peter Morgan, een republikein, de suggestie wekken dat Charles de steun van toenmalig premier John Major heeft gezocht voor een abdicatie van zijn moeder Elizabeth.
Sir John zou dit vervolgens hebben voorgelegd aan de vorstin. Tevens suggereert Morgan dat de Conservatieve politicus zich tegenover zijn vrouw Norma laatdunkend heeft uitgelaten over de vorstin. De 79-jarige oud-premier kwam snel met een verklaring. Daarin benadrukte hij dat zulke ontmoetingen nooit hebben plaatsgevonden. Hij omschreef de plotlijnen als 'schadelijke, kwaadaardige onzin'. Major, die een goede relatie had met het staatshoofd, beweerde nooit door Morgan te zijn benaderd.
Netflix heeft vanaf het begin van de serie duidelijk gemaakt datThe Crowngeen documentaire is, maar een op historische gebeurtenissen gebaseerd drama. Acteur Dominic West, die Charles vertolkt, heeft eraan toegevoegd dat de dialogen denkbeeldig zijn. Een probleem voor het paleis is dat veel kijkers het allemaal voor waar aannemen. Vorig jaar beweerde de toenmalige minister van Cultuur datThe Crowngepaard moet gaan met de waarschuwing dat het niet waarheidsgetrouw is.
Wat oude afleveringen betreft, maakt het weinig uit dat er een beroep is gedaan op artistieke vrijheid. Dat ligt anders bij 'actuele' episodes. Biograaf William Shawcross noemde het inThe Daily Telegraph'moedwillig kwetsend voor individuele leden van de koninklijke familie', die geen weerwoord kunnen geven of smartengeld kunnen vorderen. De onlangs overleden koningin heeft altijd het devies 'niet klagen en niet uitleggen' gehanteerd. Kunnen haar nazaten dat stoïcisme handhaven?
De prinsen William en Harry vrezen dat de laatste levensuren van hun in Parijs verongelukte moeder Diana op een sensationele wijze zijn verfilmd. Voor Harry is de situatie extra pijnlijk. Met zijn vrouw Meghan heeft hij afgelopen jaren in opdracht van Netflix gewerkt aanThe Sussexes,een onthullende docuserie over het Britse koningshuis. Na de dood van Elizabeth wilden de twee de scherpe kantjes eraf halen en de eind dit jaar geplande streaming uitstellen. Netflix wil daar niets van weten. Het heeft niets voor niets een miljoenendeal met het rebelse duo gesloten.