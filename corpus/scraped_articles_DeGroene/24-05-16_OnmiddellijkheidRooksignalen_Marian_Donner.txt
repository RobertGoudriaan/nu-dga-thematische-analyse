Onmiddellijkheid Rooksignalen Marian Donner

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
16 mei 2024
Soms spreken beelden, zoals die uit Gaza, wel degelijk voor zich. De vraag is of je je erdoor laat raken.
Steeds weer zijn daar die beelden. In een kapotgeschoten gebouw in Rafah liggen drie dode peuters op een rij, ze zouden hier veilig zijn maar toen bombardeerde het Israëlische regime alsnog. In Amsterdam worden studenten die protesteren tegen dat regime neergeknuppeld door de politie. Politici noemen hun protesten 'walgelijk', in deNRCschrijft de historicus Ian Buruma dat de studenten enkel uit zijn op eigen gewin. En ondertussen lees ikImmediacy: Or, The Style of Too Late Capitalismvan Anna Kornbluh, omdat ik de serieBaby Reindeerheb gezien.
In haar boek hekelt Kornbluh de nadruk op individuele ervaring die de huidige cultuur domineert. Romans zijn voornamelijk nog geschreven vanuit de ik-persoon en liefst 'echt gebeurd'. Autofictie is populair, de memoire, vaker wel dan niet heeft het werk de vorm van een biecht: de hoofdpersoon moet in het reine komen met zichzelf. Zowel in film als in kunst overheerst het letterlijke. Demiddlemanis verdwenen, schrijft Kornbluh, de bemiddelaar die afstand en beschouwing brengt. De wereld wordt gereduceerd tot het gevoelsleven, of de navel, van één persoon.
Zie bijvoorbeeldBaby Reindeeren de lof die het alom ontving. Niet alleen is dit verhaal over de weinig succesvolle komiek Richard Gadd die een stalker krijgt echt gebeurd, in deze extreem intieme biecht speelt Gadd ook nog eens zichzelf.
Als het hyperindividuele domineert, stelt Kornbluh, wordt de wereld onbegrijpelijk. Er rest niets dan een draaikolk van emoties die ons alleen maar meer opsluit in onszelf.
Kolonisten hebben olijfboomgaarden op de Westoever in brand gestoken, de foto's en filmpjes worden razendsnel verspreid. Het zijn dezelfde soort foto's en filmpjes die, ver voor 7 oktober, al zo vaak te zien waren. Net als die waarin Palestijnen worden geschopt en geslagen of vermoord.
Palestijnen hebben niets aan de universiteitsopstanden, meent Buruma: die studenten staan er enkel voor zichzelf. De witte studenten tenminste, want die blijkt hij in zijn stuk te bedoelen. De wereld is namelijk aan het veranderen, de macht in het Westen wordt diverser, meer van kleur, en om hun carrièrekansen te vergroten kiezen de witte studenten daarom nu alvast de 'gekleurde' kant, aldus Buruma (ik verzin dit niet).
Volgens Kornbluh is er tegenwoordig geen ruimte meer voor contemplatie, voor afstand, een objectieve blik. Buruma laat echter zien dat die afstand, en de suggestie van een objectieve blik, ook kan fungeren als mantel waarmee je je als intellectueel verkleedt. Wat hij eigenlijk zegt, is: trap niet in de onmiddellijkheid van de beelden en berichten uit Gaza, of de emoties die daardoor bij demonstranten worden opgewekt, de diepere (neoliberale) verklaring is eigenbelang.
Hebben de Palestijnen inderdaad niets aan de protesten? Vergeet ons niet, schreven medewerkers van het Rode Kruis op de muur van het Al-Shifa-ziekenhuis. De vermoorde Palestijnse dichter Refaat Alareer vroeg inIf I Must Dieom zijn verhaal te vertellen.Kijk niet weg!is de standaard oproep bij beelden van Palestijnse vernietiging. Want dat is precies wat er al decennialang gebeurt: de rest van de wereld wendt zijn blik af. Er zijn nu eenmaal grotere belangen in het spel, Palestijnse levens moeten daarvoor wijken, dusshht.
Te weten dat miljoenen mensen wereldwijd al maanden de straat op gaan, dat Palestijnen zien dat ze deze keer niet vergeten worden, maakt wel degelijk uit. Ik deel Kornbluhs afkeer van de hyperpersoonlijke verhalen die tegenwoordig alomtegenwoordig lijken, al die romans en films vol verdriet, woede en/of misbruik, de algehele viering van kwetsbaarheid. Maar zonder de onmiddellijkheid van de beelden uit Gaza, het gebrek aan afstand, alleen steeds weer die filmpjes van honderden, duizenden dode kinderen, mannen en vrouwen, zouden de protesten tegen de Israëlische bezetting nooit zo zijn gegroeid. De informatie is immers allang bekend. Om maar te zeggen: soms spreken de beelden echt voor zich. De vraag is alleen of je je erdoor laat raken. Of je de ander zijn menselijkheid gunt, als volwaardig ziet.
Daarom isBaby Reindeerook zo'n fantastische serie, bedacht ik na afloop. Het komt door de medemenselijkheid die eruit spreekt. Ondanks alles wat zijn stalker hem aandoet, blijft Gadd haar met mededogen bekijken. Hij is nieuwsgierig, zorgzaam zelfs, erkent hun verbinding, alsook zijn rol daarin (plus: het is werkelijk een verademing om een transgenderlove interestte zien die geen komische noot of doelwit van spot is, maar gewoon een prachtige vrouw van vlees en bloed).
Misschien raken mensen inderdaad almaar meer opgesloten in zichzelf, zoals Kornbluh stelt. De filosoof Byung-Chul Han signaleert dezelfde tendens als hij spreekt over 'een excessieve relatie tot het zelf' die tegenwoordig overheerst. Maar misschien is dat nu juist ook de reden dat mensen zo verlangen naar directe, ongemedieerde verhalen. Omdat ze de ander missen. Zichzelf willen ontstijgen. Omdat ze nooit zo afgestompt willen worden dat de beelden, drie dode peuters op een rij, hen niet meer raken.
De objectieve blik is de mantel waarmee de intellectueel zich verkleedt