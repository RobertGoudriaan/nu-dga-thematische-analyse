Grutto

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
29 augustus 2024
Het artikel van Jaap Tielbeke in de vorigeGroeneover de rechter als natuurbeschermer schetst een zeer zorgelijke ontwikkeling. De afgelopen kabinetten hebben de grondslag van onze democratie steeds vaker geweld aangedaan door de trias politica te ondermijnen. Door te proberen eigen gemaakte wetten te omzeilen, met name die gericht zijn op natuurherstel. Wij hebben ons aan Europese wetten gecommitteerd; zij maken ook deel uit van ons eigen rechtssysteem, die de staat dient te respecteren.
Dat het huidige kabinet, vooral op instigatie van PVV en BBB, nu het demonstratierecht wil inperken, speciaal voor inwoners die zich zorgen maken over de teloorgang van de natuur, is een verdere aanslag op onze democratisch ingerichte rechtsstaat. Zeker VVD en NSC, met nog enigszins rechtsstatelijke intenties, zouden zich dat moeten aantrekken. De oproep van Jaap om de ogen van politici te openen door onder meer een opera te wijden aan de grutto is mij als vogelliefhebber dan ook uit het hart gegrepen. Graag verwijs ik in dit verband naar het in 2018 bij Leeuwarden uitgevoerde openlucht-spektakelstukConference of the Birds.Een initiatief destijds van de Friese burgerbeweging Kening fan 'e Greide (Koning van de Weide, de grutto dus), die streeft naar een duurzame verandering op het platteland.
De voorstelling is een aanklacht tegen de internationale markt en het agro-industrieel complex en een oproep om hiertegen op te staan. Een indringend en ontroerend muzikaal theaterstuk van componist Sytze Pruiksma en regisseur Guy Weizman, uitgevoerd door het Noord Nederlands Toneel. Als één organisatie kan voldoen aan de wens van Jaap, dan is dat volgens mij de Friese Milieu Federatie, waar het project Kening in is opgegaan. De noodzaak voor een versie 2.0 is urgenter dan ooit, getuige ook de verontrustende analyse van Sander Turnhout in dezelfde editie vanDe Groene.
ANDRÉ VAN DEN BERG