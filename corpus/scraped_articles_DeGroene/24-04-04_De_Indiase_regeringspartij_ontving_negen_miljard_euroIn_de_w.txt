De Indiase regeringspartij ontving negen miljard euro In de wereld

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
4 april 2024
New Delhi- De nationale telecommaatschappijen, een mijnbouwconglomeraat, ondernemingen in de staal- en transportsector en het bekendste loterijbedrijf van India: de grootste bedrijven van het land doneerden in de afgelopen jaren honderden miljarden roepies aan politieke partijen. Sinds eind vorige week heeft het publiek inzicht in deze gegevens van de nationale Indiase bank sbi, nadat de instelling door het Hooggerechtshof de opdracht heeft gekregen campagne-obligaties openbaar te maken.
De zogeheten 'electorale obligaties' stelden bedrijven en personen in staat om onbeperkt grote bedragen te doneren aan politieke partijen. De obligaties werden uitgegeven door de sbi, dat de identiteit van de donateurs verborgen hield. Het Hooggerechtshof boog zich in februari over de geldigheid van dat instrument. Het bepaalde dat de financiering 'ongrondwettelijk' is en dat het systeem direct moest worden stopgezet, slechts enkele maanden voor de landelijke verkiezingen tussen 19 april en 1 juni.
Het donatiesysteem met obligaties kwam in 2017 uit de koker van de Bharatiya Janata-partij (bjp), de regeringspartij van premier Narendra Modi. Het zou zwart geld en ongeregistreerde donaties in contanten uit de race halen. Modi zelf herhaalde afgelopen weken dat argument, maar het Hooggerechtshof heeft grote bezwaren tegen de publieke anonimiteit van de obligaties via de sbi. Onderzoeksjournalisten toonden eerder al aan dat de Indiase regering, die een meerderheidsbelang heeft in de bank, wel degelijk toegang heeft tot de identiteit van de donateurs.
De Indiase staatsbank volgde eind vorige week het bevel van het Hof op. Die aangeleverde data zijn nog altijd onvolledig, tot frustratie van het Hof en de verkiezingscommissie: niet alle gegevens gaan terug tot de eerste uitgiften van de obligaties. Ook is niet vermeld aan welke politieke partij de ge√Ødentificeerde kopers hun donaties deden. De sbi is opgedragen ook informatie over die verbanden te publiceren. In de tussentijd zijn Indiase journalisten zelf aan de slag gegaan met de gegevens, honderden pagina's.
Wat al buiten kijf staat: de bjp zelf was de grootste begunstigde van het financieringssysteem. Tussen april 2018 en januari van dit jaar ontving de regeringspartij ruim negen miljard euro, met een piek vlak voor de verkiezingen in 2019, het jaar dat Modi zijn tweede termijn won. Dat is de helft van alle obligaties die aan partijen werden verstrekt. De grootste oppositiepartij ontving ongeveer tien procent van het totaalbedrag.