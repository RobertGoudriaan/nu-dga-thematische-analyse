Bestuurlijk onvermogen

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
22 september 2022
Het onderwerp 'wrakkige overheid' (inDe Groenevan 1 september) heeft een onderliggende oorzaak. Ver doorgevoerde inhoudelijke en organisatorische specialisatie (horizontaal en verticaal) heeft de kennis en ervaring gefragmenteerd. Over meerdere personen, afdelingen, organisaties of landen. Het beeld van een 'letterbak' met kolommen, laagjes, vakjes en schotjes. Een degelijke bedrijfs- of beleidsvoering vereist achtereenvolgens: kennis, visie, ambitie, beleid en doorzetkracht. Bij enkelvoudige, monodisciplinaire vraagstukken is dat relatief eenvoudig bij elkaar te brengen. Bij complexe, multidisciplinaire en multi-actorvraagstukken wordt dat vrijwel onmogelijk, ook wat betreft verantwoordelijkheden. Er is geen opleiding voor holistische, convergerende planvorming. Divergeren (scheiden wat te scheiden is) is wat de klok slaat. Mensen worden afgerekend op de resultaten waarvoor ze ingehuurd zijn, vrijwel altijd sectoraal. Die 'taartpunt' wordt aan de onderhandelingstafels dan ook zwaar verdedigd.
Dit is een nog nauwelijks onderkend psychologisch-maatschappelijk probleem.De Groenegaat daar deels op in. Wereldprobleem nummer één, met stip: besluitvorming. Hoe krijgen we 'vernevelde' kennis en verantwoordelijkheden naar tijd en plaats bij elkaar om gedegen integrale visies te maken? En besluiten te nemen, in een beperkte tijd?
Voorbeelden: het energiedossier, het landbouwdossier, het woningbouwdossier et cetera. Dit vereist een onpartijdige procesregie gebaseerd op bedrijfskundige, bestuurskundige en maatschappelijke kennis. Dat is iets anders dan 'politiek'. ICT kan daarbij een hulpmiddel zijn.
HILMAR SCHURINK,ervaringsdeskundige, Terschelling
U kunt uw ingezonden brief van maximaal 400 woorden sturen naargroene@groene.nl