Overvloed aan zonnepanelen

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
5 september 2024
Met belangstelling las ik het artikelOverdadig en bijna gratisover de wereldwijde zonnecelrevolutie inDe Groenevan 22 augustus. Wat ik daarin miste was het perspectief op recycling van de panelen, de groeiende afhankelijkheid van het totalitaire China en, ten slotte, de stimulans om te minderen.
De kansen op lagere kosten van kleine bedrijfjes tot massaproducties, een snellere transitie naar groene energie, nagenoeg permanente beschikbaarheid van energie en eenvoud bij installeren zijn uiteraard de drijfveren voor deze panelen-hype. Bij dit soort processen blijft de waarschuwing van Hannah Arendt relevant, want zij schreef dat mensen vooral goed zijn in het op gang brengen van processen, waarvan ze de uitkomsten niet kunnen overzien. Kernenergie is een voorbeeld, denk ik. Ook bij de enorme zonnepanelenproductie vraag ik mij af of we de gevolgen overzien. Recycling: zullen spoedig alle panelen van de gigantische zonnevelden vervangen moeten worden door eﬃciëntere panelen? Ook China en de bedrijven die ze importeren en aanleggen hebben hier belang bij. Wat gebeurt er met de afgedankte panelen? Kunnen alle onderdelen gerecycled worden? Zijn er genoeg grondstoﬀen voor nieuwe panelen of kunnen die voldoende teruggewonnen uit de oude?
Het artikel geeft de indruk dat China het voortouw neemt in de productie van de panelen, met veel staatssubsidies. Heeft het hiermee een permanente voorsprong verworven? Wat is het beleid ten aanzien van een land met een in de toekomst mogelijk instabieler totalitair regime?
Ten slotte de noodzaak in ons economisch systeem over te gaan van deels irrationele groei naar circulair en een vorm van beheerste continuïteit of mindering. Zo'n enorm toekomstig aanbod van elektriciteit biedt, zonder sturing, een stimulans voor meer productie van allerhande mobiliteit, hulpmiddelen, gadgets en veel onnodige rommel.
Regel zou moeten zijn dat we van ieder industrieproduct van tevoren weten hoe het kan worden afgebroken en hoe de onderdelen terugkeren naar afbreekbaar materiaal. De EU doet goede pogingen, maar ik denk dat de industrie sneller werkt en de consument sneller toegeeft dan we samen kunnen reguleren.
PETER BAS BACKER,Driebergen
Jan Rothuizen