Het strand voor iedereen Rotterdam-Zuid Essay Metamorfose van een stad

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
19 oktober 2023
Rotterdam verandert van karakter. De stad van Pim Fortuyn gaat van werkstad naar plezierstad, en van arbeidersbolwerk naar de hoofdstad vancool,waar straks alleen nog rijke expats en kenniswerkers kunnen wonen.
Tussen de zee en de stadpendelde maandenlang een schip dat door slaven is gebouwd. Een moderne sleephopperzuiger, varend onder Cypriotische vlag, grijs en baksteenrood. De Strandway heette het baggerschip, een passende naam: het schiep een strand in het stadshart van Rotterdam. Elke dag slurpte het zand op van de Noordzee-bodem, om het uit te spuwen in de Rijnhaven, de oude transitohaven in de schaduw van de Kop van Zuid. Laagje voor laagje, tot er bij eb een klein waddengebied bloot viel: het nieuwste stukje Nederland.
Zilvermeeuwen en grauwe ganzen waren de eersten die het land claimden. Daarna kwamen de algen en de wieren, ze gaven het strand een laagje groen fluweel. Het getij trok gauw prachtige geulen in de wadden. En vandaag ligt er over de blubber een rode loper uitgerold.
Er wandelen twee mensen over, de wethouder, Chantal Zeegers, en de directeur Projecten van Boskalis, Johan van der Vorm. Volgens goede baggertraditie steken ze vlaggen in het zand: een groen-witte van Rotterdam, een geel-blauwe van Boskalis. Geel boven blauw: zand boven water. Applaus klettert vanaf de kade, men ziet dat het goed is.
Hier komt een park en een promenade om aan het water te flaneren. Er zal een zandstrand komen waar men straks kan zwemmen (de waterkwaliteit is tegenwoordig goed genoeg). Dit wordt een stadsbaai voor de zorgelozen, een Saint Tropez voor supboards. Op de kade aan de overkant, op Katendrecht, verrijst al het appartementencomplex BayHouse op Katendrecht ('riant wonen in superluxe omgeving'). Daarnaast een vijfsterrenhotel. En een woontoren van liefst 220 meter. Nu al kun je kajaks en waterfietsen huren om alvast te peddelen langs het paradijs.
'Echt geweldig om hier te staan', zegt de wethouder in de blubber.
De genodigden bij de ceremonie zijn voornamelijk wit. Mensen van de gemeente, wat bobo's, wat baggeraars. Buurtbewoners zijn er ook, maar weinig, misschien omdat ze voelden dat wat hier verrijst niet per se voor hen bedoeld is.
Vanaf de kade kijkt de Lastdrager toe, een bronzen sculptuur uit 1950. Een man, gebukt, met een baal op de rug, de Atlas van het pakhuis. Het beeld is geschonken door een havenonderneming, als een ode aan de wederopbouw, aan de havenwerkers, de witte helden van de stad. Nu, omringd door torens, markeert het de radicale metamorfose van de stad. Van werkstad naar plezierstad. Van arbeidersbastion naarcapital of cool,bevolkt door expats en kenniswerkers.
Rondom de Rijnhaven vind je de buurten waar nog maar een kwart van de bewoners gaat stemmen. Hier dragen de kinderen messen. In de Tarwewijk, op het speelpleintje naast mijn oude basisschool, werd laatst een handgranaat gevonden. Een jochie friemelde aan de pin, vertelde een van de buren me de dag erna, een ouder buurjongetje wist te voorkomen dat-ie hem eruit trok. Op de deur van een huis tegenover het speelpleintje was een paar dagen eerder geklad: 'Betalen moet je! Anders boem'. En inderdaad ging een dag later een explosief af, vuurwerk, gelukkig (het had vermoedelijk niet eens met de handgranaat te maken). Ik schrok vooral van de gelatenheid van de omwonenden. Zo gaat dat hier.
'Maar er gaat ook heel veel goed', zeggen andere mensen dan. En ze hebben gelijk, er gaat veel goed, de vraag is steeds: voor wie.
De pakhuizen rond de Rijnhavenwaar eens de lastdragers zwoegden worden straks schitterende musea. In het koffiepakhuis Santos zal in 2025 het Fotografiemuseum openen. Het Provimi-pakhuis herrijst als Danshuis. En in de Fenix-loodsen komt het Landverhuizersmuseum, over migranten.
De nieuwe culturele hotspots zijn alledrie gesponsord door de familie Van de Vorm, de Rotterdamse dynastie die rijk werd met de Holland Amerika Lijn. En die tegenwoordig nog rijker wordt dankzij bijvoorbeeld belangen in de fossiele industrie (Vopak) en het eigendom van baggeraar Boskalis, die de Rijnhaven heeft gedempt. Ze sponsoren allerlei moois, van een park, een Schrijvershuis tot een dichtbundel van de burgemeester.
Platform Vers Beton beschreef jaren terug hoe die familie zo buitensporig veel invloed krijgt binnen het stadsbestuur. Ende Volkskrantonderzocht de 'agressieve belastingontwijking' van de familie. ('Maar ze doen ook heel veel goeds', klinkt het dan, wat zeker waar is, zoals de maffia in Napels veel goeds doet voor de inwoners.) En toch kan ik niet wachten om straks in de Rijnhaven te zwemmen, bij avond, omringd door een kraag van twinkelende torenlichtjes. Weet ik nu al dat ik straks bevangen zal worden door die skylinehypnose: de stad is zo schitterend geworden dat je vergeet wat je weet.
Ik kwam de Strandway tegen in een rapport van onderzoekers van de Universiteit Leiden,People for Profit. Het beschrijft de georganiseerde uitbuiting van Noord-Koreaanse dwangarbeiders op een scheepswerf in Polen. Hoe ze daar werkten aan tientallen schepen voor Nederlandse bedrijven. Hun paspoorten afgepakt, net als hun salaris. De bedrijven, waaronder Boskalis, zeiden later dat ze er niet van wisten. Maar nu weten we het. En nu ligt er dus een strand, gebouwd door een slavenschip (ik ben even te lui voor een eufemisme) en dat strand wordt prachtig; de vraag is hoe je het rijmt.
'The harbour is our joy, our home',staat op de bouwschuttingen. De tijd van lastdragers is voorbij, zo lijkt, maar wandel naar de buurten vlak achter de Rijnhaven, zoals de Tarwebuurt, waar liefst een kwart van de inwoners een Oost-Europese komaf heeft, en je ziet ze nog volop. Je kunt ze in Carnisse aantreffen, opgehokt in pensions, in kelderboxen, schuurtjes, tentjes in parken soms. Het zijn de lastdragers, ze sjouwen geen zakken maar dozen, niet in pakhuizen maar in distributiecentra zonder ramen.
Je kunt de rekensom maken: jaarlijks vijftien miljoen containers in de Rotterdamse haven, elke container bevat al gauw duizend dozen, die nog altijd door mensenhanden in en uit de containers gesjouwd worden. Anders gezegd: Rotterdam telt nu meer sjouwers dan in de tijd toen dat standbeeld werd opgericht. Alleen buiten beeld. Niet langer de held.
Elke wereldhaven is een zinsbegoocheling. Een haven draait niet om logistiek, niet om spullen van A naar B, het is vooral een logistieke goocheltruc om via geraffineerde toeleveringsketens buiten beeld te houden wat niet door de beugel kan. Dankzij containers konden onze fabrieken naar Azië verhuizen, waar niemand zag hoe het eraan toe ging, dat het water vies werd, zodat wij hier straks kunnen zwemmen en ons verbaasd kunnen afvragen: 'Arbeiders, bestaan die dan nog?'
Dat zou een goed verhaal zijn voor dat nieuwe migratiemuseum. Of het verhaal over die Noord-Koreanen in Polen, bouwend aan Nederlandse schepen, die in Rotterdam voor de deur van het museum een strand aanlegden voor expats en welgestelden die de oorspronkelijke migrantenbewoners van Katendrecht verdreven.
Laatst was ik in datmuseum-in-aanbouw, een Britse professor kwam in de loods spreken over migratie. Migratie is goed, het fundament onder steden als Londen, maar ook Rotterdam, was zijn boodschap. Het publiek, grotendeels witte mensen, klapte. Er waren hapjes, bereid door een Syrische vluchteling.
En terwijl ik zo'n hapje nam, dacht ik aan de eigenzinnige Amerikaanse socioloog Musa al-Gharbi en wat hij schreef over de mensen die het felst gekant zijn tegen racisme, uitbuiting, vrouwenhaat, et cetera. Namelijk: dat zijn vaak ook de mensen die er het meest van profiteren.
Al-Gharbi groeide op in de conservatieve staat Arizona en werkt nu in Manhattan, aan Columbia University, een soort UvA maar met een collegegeld van zestigduizend euro per jaar. Daar doet hij sociolo- gisch onderzoek naar de opkomst van de klasse der kenniswerkers. In Manhattan, anders dan in het conservatieve Arizona, heb je een die- narenklasse die voor je werkt, vertelde hij in een interview metThe Chronicle of Higher Education. 'Je hebt wegwerpbedienden die je huis schoonmaken, op je kinderen passen, je honden uitlaten, eten bij je bezorgen.' Voornamelijk minderheden en immigranten en onevenredig veel vrouwen. En vooral progressieve professionals die op de Demo- craten stemden profiteerden in dit liberale bastion van deze 'geoliede uitbuitingsmachine'.
Toen Donald Trump verkozen werd brak er paniek uit in Manhat- tan. Welgestelde studenten meldden zich ziek om de uitslag te verwer- ken. De schoonmakers en het kantinepersoneel verschenen gewoon braaf op het werk, terwijl zij nu juist degenen waren die het meest van Trump te vrezen hadden. De studenten zagen zichzelf als de kwetsba- re groep. 'Ze waren op zichzelf gefocust', concludeert Al-Gharbi in dat interview. Klassenblind.
En dat was de start van zijn onderzoek naar de klasse der kenniswerkers, waartoe hij ook zichzelf rekent. We profiteren van ongelijkheid. We zijn medeplichtig in de uitbuiting die we tegelijkertijd veroorde- len. En we vertellen onszelf verhalen, aldus Al-Gharbi, om onze bevoorrechte positie te rechtvaardigen.
We schrijven he/him onder onze e-mail- handtekening, maar zien niet dat het cam- puspersoneel niet kan rondkomen.
We applaudisseren voor een spreker die de lof zingt van migratie (maar we betalen de schoonmaker zwart).
Zijn diagnose deed denken aan die van de Franse sociaal geograaf Christophe Guil- luy. In zijn boekLe crepuscule de la France d'en hautuit 2019 klaagt hij debourgeois-bohèmesaan, de hipsters, de hoogopgeleide mensen in de progressieve Franse steden, winnaars van de kenniseconomie, vaten vol tegenstrijdigheden. Ze noemen zichzelf progressief en open, stemmen vaak links, zingen de lof van diversiteit - geloven daar écht in. Maar ze laten 'slaven' voor hen koken en schoon- maken. Ze steunen uiteindelijk het ongelijke systeem, bijvoorbeeld door sociale huurhuizen op te kopen, financiële muren op te trekken. 'De middeleeuwse citadel is terug', concludeerde Guilluy.
Rotterdam is bij uitstek zo'n citadel, dacht ik, toen ik werkte aan mijn boekRotterdam. De metamorfose was hier bijna karikaturaal: van stad van Pim Fortuyn, kraamkamer van rechts populisme, noem- de zij zich nu pionier van de superdiverse samenleving, GroenLinks werd de grootste partij. Geen Nederlandse stad had zo de mond vol over diversiteit, terwijl de huizenprijzen sneller stegen dan waar ook in Nederland. Terwijl volksbuurten gesloopt werden met steun van 'links'. Om te zwijgen van de haven, de geheel onzichtbare, megagrote 'geoliede uitbuitingsmachine', weggestopt op een schiereiland in zee, maar de baas van de stad.
Hoe rijm je dat? Met kunst, bijvoorbeeld.
Wandel de stad in door de zilveren poort van station Rotterdam Centraal en je stuit op de sculptuur van een zwarte vrouw, vier meter hoog, op een sokkel van Nike-sneakers. Waarschijnlijk zie je mensen selfies met haar maken.
Net als de Lastdrager uit 1950 is ook deze bronzen sculptuur,Moments Containedgeheten, geschonken door een bedrijf dat rijk werd met havenactiviteiten. De sponsor is de familie Van der Vorm. Het kantoor van hun hal-investments zetelt boven in een wolkenkrabber bij het Centraal Station en kijkt uit op de vrouw beneden. 'De niksnut' noemen sommigen haar, omdat ze daar maar staat te staan, triomfan- telijk en gefrustreerd tegelijk, met haar vuisten weggestopt in haar jack.
Een kunstwerk over 'machtsstructuren',aldus de gemeente. Een werk over 'de ervaring om weggezet te worden als "de ander"', zei de kun- stenaar Thomas J. Price in een interview metde Kunstbode. 'Ik hoop dat mensen zich veiliger gaan voelen door dit beeld, dat bijna als een soort schildwacht fungeert.'
Maar het beeld werd anders opgevat: niet als schildwacht van de zwakkeren, maar als kers op de taart van de open, gastvrije stad die Rotterdam geworden was. 'Ossip Zadkine verbeeldde het naoorlogse Rotterdam metVerwoeste stad,een zes meter hoge figuur zonder hart', schreef Joyce Roodnat bijvoorbeeld in deNRC:'Het nieuwe beeld geeft vier meter hoog antwoord: Stad met een hart. Rotterdam is herrezen, en hoe. Zelfbewust, iedereen mag erbij. Harteloosheid past daar niet.'
Loop langs dat beeld de stationshal in en je ziet hoe de stad omgaat met wie 'anders is'. In de hal stonden tot voor kort bankjes waar dak- lozen overnachtten omdat de gemeente geen nachtopvang wil bieden. Voorname- lijk arbeidsmigranten en ongedocumenteer- den. Vanwege overlast werden de bankjes weggehaald. Nu slapen die mensen in par- ken en parkeergarages, waar ze vaak meer- dere keren per nacht worden 'weggezet als de ander' (lees: weggestuurd door de poli- tie). Het merendeel betreft drop-outs uit het dienarenleger dat voor ons werkt in kas- sen, cafés en de distributiekolossen. Pro- testbijeenkomsten van de Pauluskerk haal- den niets uit.
En qua 'wegzetten als de ander': onder- zoeksplatform VersBeton achterhaalde het 'risico-inschattingsmodel' waarmee de gemeente jaagde op bijstandsfraudeurs. Vrouwen werden eerder gecontroleerd dan mannen. Alleenstaande vrouwen nog meer. Buitenproportioneel veel vrouwen van kleur. Selectie op kleur of komaf is grondwettelijk verbo- den, maar daar werkte het algoritme omheen met proxy-variabelen, zoals het spreken van een tweede taal. Stel dat de fraudejachtcomputer de sculptuurMoments Containedhad gezien, dan zou de computer 'hebbes' hebben gezegd.
Dat algoritme wordt inmiddels niet meer gebruikt, maar is sym- bolisch voor hoe de stad het gedachtegoed van Fortuyn alsnog imple- menteerde, nu gesteund door progressieve partijen en met behulp van computers. Denk aan de Leefbarometer, een computermodel om de 'leefbaarheid' van wijken te bepalen. Ook dat model had racisti- sche variabelen, beschreef onderzoeker Cody Hochstenbach. En werd gebruikt om beleidskeuzen te rechtvaardigen. Zoals het slopen van volksbuurten, waaronder de Tweebosbuurt, vlak achter de Rijnhaven.
Dit is dus hoe men het rijmde: met een filantropische familie die rijk werd via belastingontwijking en dubieuze overzeese praktijken, die eigenaar is van door slaven gebouwde schepen, die pal onder het eigen hoofdkantoor een sculptuur neer liet zetten als ode aan 'de ander', en daarvoor applaus kreeg van de culturele voorhoede.
Die sculptuur is hier geen schildwacht van de kwetsbaren, maar van de macht. Misschien zijn daarom haar vuisten zo gespannen.
Maar laat ons mild zijnvoor Van der Vorm. Niet omdat die dynas- tie 'ook zoveel goeds doet', maar omdat wij zelf allen Van der Vorm- pjes zijn. Of laat ik voor mijzelf spreken, hier in mijn koophuis in
Rotterdam-West, met alle belastingkorting van dien, waar ik nu werk aan een welgemeend essay tégen racisme, vóór echte gelijkheid, te publiceren in de progressieveGroene Amsterdammer,terwijl vanochtend een Bulgaarse orderpicker mijn boodschappen inpakte, die zojuist bezorgd werden door een Marokkaanse Rotterdammer; terwijlas we speakeen vrouw met Kaapverdiaanse wortels mijn huis poetst en een andere vrouw, eveneens van kleur - maar zonder noemenswaardige arbeidsrechten - straks de kinderen van school zal halen, zodat ik mij kan focussen op een fraaij'accuse.
Excuses voor de lange zin, maar door die te lezen bent u medeplichtig, dat praat makkelijker. De vraag is hoe wij dit sámen gaan rijmen. Met hypocrisie, misschien? Of door onszelf voortaan te zien als de uitbuitendehypocrietehipsters zoals geschetst door Guilluy en Al-Gharbi? Ik hoop dat er meer aan de hand is dan schijnheiligheid. En ik betaal de schoonmaakster goed, sputter ik nu tegen.
Misschien wel té goed. Misschien wel meer, bedenk ik nu, dan wat ik zelf per uur krijg voor dit stuk. Interessant: misschien is die tweedeling tussen winnaars en verliezers van de kenniseconomie veel te simplistisch.
Dit is ook een vorm van klassenblindheid: dat je niet wil zien dat je zelf evengoed uitgebuit kunt worden. Dat je negeert dat de doorsnee freelance-journalist al gauw minder verdient dan een orderpicker. En dat die orderpicker op zijn beurt meestal geen zielenpoot is, maar bijvoorbeeld een calculerende migrant die na een half jaar sjouwen bij bol.com in zijn stad terugkeert als winnaar met een startkapitaal.
'It is to the beach that we go to reinvent ourselves',schreven Lena Lencek en Gideon Bosker inThe Beach: The History of Paradise on Earth. En misschien geldt dat ook voor Rotterdam: de stad haalde het strand naar de stad om zichzelf opnieuw uit te vinden. Maar wat voor strand wordt het?
Wie rond de Rijnhaven loopt, ziet al subtiele tekenen van verandering. Neem de bouwborden. Vijf jaar geleden waren deartist impressionshier nog ronkend enover the top:een luxe-marina vol met oligarch-achtige jachten. Een Rolex-store. Overal megatorens. Nu? Kajaks en sups. En ja, torens. Zoals de Codrico-toren van 220 meter. De helft van de vijftienhonderd woningen zal vallen in de categorie 'betaalbaar'. En tien procent sociale huur. Over de definitie van betaalbaar kun je twisten (duizend euro voor een studio heet ook 'betaalbaar'). Maar een andere toren, De Sax, met vooral dure huizen, wordt mogelijk afgeblazen: er is niet genoeg vraag naar die luxewoningen. De gemeente stelde onlangs een bouwstop in voor torens hoger dan zeventig meter: daar werkt de stad niet langer aan mee. De hoogbouwhypnose lijkt voorbij.
Zie de proteststickers op de bouwborden langs het strand: 'Onbetaalbaar Rotterdam' en: 'Stop de marktwerking: wonen is een grondrecht'. Twee jaar terug liep hier een menigte van duizenden langs. Het woonprotest. Onder wie veel studenten, kenniswerkers in spe. Maar met enorme studieschulden en geen zicht op een huis. Winnaars? Uitbuiters? Eerder hipsters zonder huis. Ze demonstreerden zij aan zij met bewoners van de Tweebosbuurt. De ME sloeg ze weg, maar de geest was los. En dat schept hoop: als het systeem zelfs niet meer voor de winnaars werkt, gaat het veranderen.
Dit is denk ik hoe we het kunnen rijmen: met het besef dat we in hetzelfde schuitje zitten, in een systeem dat op drijfzand was gebouwd. Maar waar straks een strand ligt, dat we zullen moeten bevechten als plek voor iedereen, de Noord-Koreanen die ervoor zwoegden zijn het waard.
'Maar er gaat ook heel veel goed', zeggen mensen. En ze hebben gelijk, er gaat veel goed, de vraag is: voor wie