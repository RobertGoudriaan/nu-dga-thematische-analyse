Roddelen in Parijs Opheffer leest

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
23 januari 2025
Woody Allen maakte metMidnight in Paris(2011) een prachtige film. Gil gaat met zijn verloofde en aanstaande schoonouders naar Parijs, de stad van de liefde. Maar hoe gaat het eigenlijk tussen Gil, zijn verloofde en zijn aanstaande schoonouders?
In 2010 was ik in Parijs en zag ik Woody deze film regisseren. Hem zien, al was de afstand tussen hem en mij zo groot dat hij niet groter leek dan de kop van een lucifer, maakte me gelukkig. Wat een enorme bewondering had en heb ik voor hem. Zijn thema's en humor waren en zijn mijn thema's en humor. De onmogelijkheid tot werkelijk menselijk contact - dát herkende ik.
Toen ik later de film zag, was ik niet teleurgesteld.
Gil wandelt op een nacht alleen door Parijs, ziet een oldtimer die hem ergens naartoe wil brengen, hij gaat mee en komt terecht in jaren twintig.The Roaring Twenties.
Voor verdere ontwikkelingen raad ik u aan de film te zien, want mij gaat het om iets anders.
Gil wordt in verschillende tijdvakken uitgenodigd in de Parijse Salons en ontmoet daar de grote intellectuelen. Gertrude Stein, Henri de Toulouse-Lautrec, Paul Gauguin, Edgar Degas, Ernest Hemingway... Is het niet de droom van iedere schrijver om ooit ook in zo'n Salon aanwezig te zijn?
Elk jaar breng ik wel een bezoek aan Parijs en niet zelden bezoek ik dan de plekken waar die Salons werden gehouden. Hôtel de Sully, Hôtel de Rambouillet, het Palais Royal. De Salon van Gertrude Stein bevond zich overigens in haar appartement aan de Rue de Fleurus in Parijs. Meestal werden die Salons georganiseerd door machtige vrouwen: Madame de Rambouillet, Madame de Sévigné, Madame Geoffrin, Madame de Staël. Zij bepaalden vaak het intellectuele leven van de stad.
In het boekWaarover spraken zij?van Hajo Zwager uit 1968 wordt een tipje van de sluier opgelicht.
Waarover spraken zij dan? Over de politiek, over zakendoen, en als er schrijvers waren, dan lazen die iets voor uit eigen werk of ze gaven elkaar kleine opdrachtjes in de trant van: 'Maak een rijm over...' De Franse Revolutie werd in de Salons voorbereid. Verschillende auteurs maakten vooral duidelijk dat er veelennuiheerste, verveling, bijna als ideaal. Ennui was een teken van verfijnde cultuur, van overdaad - het besef ervan was in wezen een roep dat er weer iets groots moest gebeuren.
Maar in wezen waren de Salons vooral roddelclubjes... Wat het nu ook zouden zijn. En er werd veel gedronken en - in de Muiderkring bijvoorbeeld - gezongen.
Of, in de woorden van Huygens, was men bezig: 'Met Rhijnsen Wijn en Seck/ Met singen en met rijmen/ Met sommen (kussen) en met lijmen,/ In zonneschijn en maan'.
Ach ja, sommen in de maneschijn, leuk. Maar niet wat Gil en ik, en ik vermoed Woody Allen voor ogen hadden. Het grootse leven. Niet alleen een uitwisseling van spitsvondigheden, maar ook van schitterende ideeën.
Maar dat was - eerlijk is eerlijk - niet het geval.
Hajo Zwager beschrijft onder andere de beroemde Salon van Madame du Deffand. (1696-1780). De vrouwen die destijds de Salons organiseerden wilden vooral die ennui tegengaan. Voltaire kwam er graag, want hij was even haar minnaar, David Hume, d'Alembert, Rousseau...
Eén beroemd geworden dialoog is uit die Salon overgeleverd.
Madame du Deffand, die trouwens minnaars in overvloed heeft gehad, is oud en blind. In de Salon zit ook haar oude minnaar Pont-de Veyle, net zo oud als zij.
Madame de Deffand zegt: 'Pont-de Veyle?'
'Ja, mevrouw.'
'Waar zit je?'
'In de hoek bij uw haard, mevrouw.'
'Languit, met de voeten op het hekje zoals men doet bij vrienden?'
'Ja, mevrouw.'
'Het is toch een feit dat er maar weinig van zulke verhoudingen zijn als die van ons.'
'Dat is zo, mevrouw.'
'Al vijftig jaar.'
'Ja, al langer dan vijftig jaar, mevrouw.'
'En al die tijd nooit een wolkje, nooit de minste kibbelarij.'
'Dat heb ik altijd zo prachtig gevonden, mevrouw.'
'Maar Pont-de-Veyle, zou dat niet komen doordat wij elkaar eigenlijk geheel onverschillig hebben gelaten?'
'Dat zou best eens kunnen, mevrouw.'
Verveling was een teken van verfijnde cultuur, van overdaad