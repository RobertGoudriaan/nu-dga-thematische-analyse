Sorry Rebekka de Wit

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
26 september 2024
'Ik denk dat het goed is om ervan uit te gaan dat we niet dezelfde emoties hebben. Dat die in ieder geval niet zo universeel zijn als we denken.'
Hoogleraar psychologie en emotieonderzoeker Batja Mesquita werd ge√Ønterviewd over haar nieuwste boek,De emoties tussen ons.
Ik had netInside Out IIgezien, in 3D, met een vriend en zijn tienjarige dochter. De vader wilde er graag heen zodat haar dochter 'iets meer van zichzelf zou begrijpen', maar uit het interview begreep ik dat het eigenlijk een soort freudiaanse voorlichtingsfilm is over hoe we onze emoties moetenzienen betekenis geven, namelijk als iets dat diep vanbinnen zit en eruit moet, anders worden we opgegeten. In heel veel culturen wordt helemaal niet zo over emotie gedacht, legt ze uit. De interviewer is even stil.
'Als Jantje met meerdere mensen op een foto staat, en er wordt aan een Japanner gevraagd, hoe voelt Jantje zich, dan kijken Japanners ook naar de rest van de mensen op de foto.
Als Jantje blij is en de rest van de mensen is ook blij, dan is Jantje heel blij, maar als de rest van de mensen boos is, dan zeggen ze dat Jantje minder blij is. Voor Japanners gaat het echt om: wat speelt er tussen mensen. Voor heel veel mensen, in heel veel culturen, maar ook historisch, spelen emoties zich tussen mensen af. Niet in een mens. Ik weet nog steeds niet hoe dat zit.'
De vriend met wie ik in de bioscoop zat, wilde wel weten 'hoe ze dat onderzoek dan had gedaan'. Hij vond het waarschijnlijk heel ingewikkeld worden op deze manier, wat moest hij zijn dochter dan nu weer vertellen.
Het ging Mesquita erom, maar dat blijkt niet uit het interview, dat we in multiculturele samenlevingen ook moeten spreken over hoe onze emoties wezenlijk verschillen.
'Als je weet dat dingen kwetsend zijn, hoe ga je daar dan mee om?'
'Dus je bedoelt... je moet eigenlijk een beetje begrip hebben voor hoe de ander werkt?'
'Ja, dat is toch wat samenleven is?'
De afwas was ik aan het doen, en ik legde mijn bord neer.
Is er eigenlijk iemand geweest, die naast het organiseren van een avond over het recht op vrijheid van meningsuiting, naast de talloze demonstraties en buttons die we droegen om te laten zien dat we echt voor vrijheid zijn, ook nog sorry heeft gezegd, omdat we iemands profeet stonden uit te lachen?
Was er ergens een talkshowtafel waar we aan zaten te zwijgen, omdat de een verdrietig was, die verdrietig was omdat de ander verdrietig was. En een mompelend sorry. Heeft iemand eigenlijk sorry gezegd?
Ik kon het me niet herinneren, ik was het in ieder geval niet zelf. Wel de eenzaamheid tijdens al die discussies. Maar misschien waren we dat allemaal wel, en overschreeuwden we dat met hele grote woorden die we bleven herhalen, alsof ze heel strak gespannen moesten blijven boven iets waarvan we dachten dat we daar nooit heelhuids van zouden terugkeren.