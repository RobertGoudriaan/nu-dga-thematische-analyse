#DubaiUncovered

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
13 oktober 2022
Het Amerikaanse Centre for Advanced Defense Studies (C4ADS), een ngo die onderzoek doet naar internationale criminaliteit en veiligheid, heeft op basis van verschillende datalekken een database samengesteld met 274.000 buitenlanders die in 2020 vastgoed in handen hadden in Dubai. Deze database met achthonderdduizend eigendommen en een geschatte waarde van 139 miljard dollar stelt C4ADS via de Noorse nieuwszender E24 alleen (tijdelijk) aan journalisten beschikbaar, in Nederland waren datDe Groene Amsterdammeren Investico.
#DubaiUncovered heeft inmiddels tot publiciteit geleid in meer dan twintig landen. Zo onthulde het FranseLe Mondeen het Oost-Europese journalistieke platform OCCRP dat Russische politici, ambtenaren en zakenmensen uit de kring van president Poetin vastgoed bezaten in Dubai.The Irish Timesontdekte dat ook de Ierse maﬃabaas Daniel Kinahan er een thuis had gevonden en de collega's van het NoorseE24ontdekten dat het grootste deel van de Noren met vastgoed in Dubai dat niet opgeeft bij de belasting.
De ambassade van de Verenigde Arabische Emiraten in Nederland laat in een reactie weten dat het haar rol in het beschermen van de integriteit van het wereldwijde ﬁnanciële systeem uiterst serieus neemt. Sinds augustus 2022 gelden er strengere regels voor makelaars, zegt de ambassade: die moeten nu ook transacties in cash en cryptovaluta rapporteren. Verder neemt het aantal verdachte transacties dat door banken wordt gerapporteerd sterk toe, en zegt de ambassade dat er meer witwaszaken worden gevoerd in het emiraat. Ten slotte stelt de ambassade dat er nauw wordt samengewerkt met internationale overheden, met het uitleveringsverdrag met Nederland als voorbeeld.