Audi of Mercedes

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
11 januari 2024
POPMUZIEK Hef
'Word wakker, ga het pakken want hier wordt je niks gegeven', aldus rapper Hef opZeven,een nummer gevuld met regels over het overleven op straat. Die zin valt best op te vatten als Hefs poetica, en het is in elk geval een gedachte die in al zijn werk doorklinkt. Ook in het boekPuur(2022) - Hefs biografie, die door fictieschrijver Erik-Jan Harmens werd geschreven en wekenlang in de bestsellerlijst stond - bleek dit in alle levensfases de grondhouding van Hef: opstaan, actie ondernemen, goed- of kwaadschiks geld verdienen.
Die mentaliteit kun je oppervlakkig noemen, tegelijkertijd biedt Hefs werk wel interessant zicht op delen van de Nederlandse samenleving die zelden aan het woord komen. Al vijftien jaar draait zijnno nonsense-hiphop bovenal hierom: hoe het is om op te groeien in een omgeving waar je niets zomaar krijgt, waar politici nooit komen flyeren, waar vooral met drugshandel of diefstal geld valt te verdienen.
Bloed is dikker dan wateris alweer Hefs (1987) tiende soloalbum - maar het had ook zo zijn tweede kunnen zijn, of zijn twintigste. Want in wezen doet de rapper keer op keer hetzelfde: met directe, beeldende teksten en kalme stem schetst hij zijn leven in de wijk Hoogvliet, Rotterdam, dat niet alleen om geld draait maar ook om merkkleding dragen, om vrouwen versieren, om jonko's roken en om familie, om zijn ouders die drugs dealden terwijl ze hem grootbrachten.
Vernieuwend is het nergens, bij Hef ligt de eentonigheid sowieso op de loer, maar het fijne is dat hij ook nooit doet alsof hij varieert of muzikaal gezien risico's neemt. De rapper weet precies wat hij kan, verliest zich nooit in ongepaste of geforceerde experimenten, en maakt heerlijke ontspannen hiphop. Hij klinkt als iemand die weet dat mensen toch wel naar hem blijven luisteren. En terecht: zeker in Nederland zijn er weinig rappers die al zo lang zo consequent presteren en daarbij ook nog zo'n groot publiek bereiken.
'Alleen als je 't meemaakt ga je dit begrijpen,' rapt hij op het openhartige nummerVraagtekensover zijn jeugd. Eerlijk gezegd betwijfel ik of dat waar is. Want de charme van Hefs werk is juist dat hij telkens weer empathisch en geloofwaardig klinkt. En heel inzichtelijk schetst hij de mentaliteit van de zoekende, op school slecht presterende jongen die dan maar in de criminaliteit rolt, die iets wilpakkenomdat niemand het geeft, die geen genoegen neemt met een rol in de marge.
Natuurlijk is Hefs leven sindsdien drastisch veranderd: inmiddels is hij een succesvolle rapper. Maar ook dat is niet zaligmakend. 'De file is hetzelfde als je Audi of Mercedes rijdt,' is zo'n fijn, typisch Hef-zinnetje waarmee hij zonder te zwelgen laat zien: ook als je je dromen bereikt hebt, blijft dehoodtrekken, en blijft een heel groot deel van de maatschappij akelig ver weg voelen.
Thomas Heerma van Voss
Hef -Bloed is dikker dan water