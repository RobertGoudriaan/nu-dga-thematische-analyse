Kamp Erika

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
27 april 2023
InDe Groenevan 13 april las ik het artikel van Hester den Boer over Kamp Erika in Ommen. Het stuk wekt de indruk dat het kamp en zijn geschiedenis geheel is vergeten. Mijn vader was in 1943 of 1944 een tijdlang in het kamp gedetineerd omdat hij was ondergedoken voor de Arbeitseinsatz. Hij sprak er niet veel over, maar vertelde ons later gruwelijke verhalen over mishandelingen en vernederingen door de Nederlandse kampleiding. Een van de martelingen bestond uit het met blote voeten over een pad waarop soms nog hete sintels waren uitgestrooid naar de appèlplaats moeten lopen. Hij heeft daaraan blijvend letsel overgehouden aan zijn voeten.
Al in 1946 verscheen het gedenkboek van het 'Nederlandsche concentratiekamp Erika', onder de titelNederland gedenk,met veel indrukwekkende bijdragen van oud-gedetineerden. In 1993 verscheen het boekKnackers achter prikkeldraadvan Guusta Veldman. De gevangenen werden knackers ('knacken' is Duits voor het ﬁjnknijpen van vlo of luis) genoemd, en zij gebruikten dit onderling als geuzennaam. Veldman heeft veel archiefonderzoek gedaan en interviews gehouden met voormalige gevangenen.
Vermeldenswaard is nog dat het Gerechtshof in Leeuwarden destijds in hoger beroep de straf voor een dief heeft beperkt tot de tijd die hij in voorarrest had gezeten, omdat hij anders naar Kamp Erika zou hebben gemoeten. De raadsheren deden dit volgens het arrest 'om des gewetens wille'.
DICK JALINK
Jan Rothuizen