Marokkaanse activisten willen af van verplicht vasten

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
14 maart 2024
Rabat- De stad ontwaakt wat later Ã©n moeizamer. 's Avonds bij het aanbreken van het vasten loopt er bijna niemand buiten, twee uur later lijkt er niemand meer thuis te zitten, dan slenteren de Marokkanen tot diep in de nacht door de straten. De ambtenaren mogen kortere dagen werken. De grote bekende internationale frisdrankfabrikant begrijpt dat het voor zijn business beter is om aan alle Marokkanen een gezegende maand toe te wensen.
Zelfs de expatgemeenschap houdt zich aan de geschreven en ongeschreven regels van de islamitische vastenmaand. Zo is het officieel voor Europeanen niet verboden om overdag in het openbaar te eten of 's avonds in een bar alcohol te nuttigen, maar toch houdt de meerderheid van de buitenlanders rekening met de vastende Marokkanen.
Een buitenstaander zou snel de indruk kunnen krijgen dat alle inwoners van het Noord-Afrikaans land zich aan deze jaarlijkse islamitische plicht houden. De waarheid is dat niet iedere Marokkaan mee vast. Je hebt natuurlijk de uitzonderingsgroepen die niet mee hoeven te doen. Maar er is een steeds luider klinkende minderheid op sociale media die doet vermoeden dat er meer zijn die niet deelnemen aan de ramadan. Om hoeveel het gaat en om welke redenen deze groep precies niet vast is evenmin bekend. Marokkanen zijn bij wet moslim en peilingen waarbij vragen worden gesteld over geloofsovertuiging zijn streng verboden.
Volgens artikel 222 van het Marokkaanse wetboek van strafrecht kun je tot maar liefst zes maanden gevangenisstraf worden veroordeeld als je tijdens de vastenmaand op de openbare weg uit een blikje cola drinkt of een hap neemt van een chocoladereep voordat de zon ondergaat. Activisten pleiten voor afschaffing van deze strafbepaling. Met de woorden 'Eten is geen misdaad' benadrukken ze dat er ook zoiets bestaat als het recht op individuele vrijheid, dat wordt gegarandeerd door de grondwet.
Nieuw is deze roep niet, maar de actie lijkt onder de nieuwe generatie aan terrein te winnen. Hier komt bij dat een regeringscommissie over drie weken met aanbevelingen komt voor wijziging van het islamitische erfrecht om gendergelijkheid te bevorderen. Een ontwikkeling die tot voor kort ondenkbaar werd geacht. Dit sterkt het geloof in verandering bij die niet-vastende minderheid.