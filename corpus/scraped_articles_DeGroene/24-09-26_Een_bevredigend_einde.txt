Een bevredigend einde

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
26 september 2024
Gedurende mijn research voor mijn laatste boekSlotakkoorden bij Simon Vestdijkkwam ik regelmatig boekbesprekingen van Kees 't Hart tegen. Hij uitte daarin vaak kritiek op eindzinnen van romans, die hij graag anders had willen zien, of die beter helemaal geschrapt hadden kunnen worden. Zo ook de recente bespreking van Peter BuurmansEen kern van waarheidinDe Groenevan 12 september.
't Hart weet uit ervaring hoe lastig het is om een roman met een bevredigend einde te besluiten. Peter Buurman moet hetzelfde probleem hebben gehad, meent hij. Bij het naderen van het einde van deze roman begon 't Hart zich steeds dwingender af te vragen hoe het verhaal zou moeten eindigen. En dan komt het: 'Ik ben nu eenmaal graag een meedenkend lezer.' Hier geeft Kees 't Hart zich bloot, immers er zijn maar twee meedenkende lezers: de redacteur en de uitgever. Ook vertalers denken mee.
Kees 't Hart blijft zoals iedere lezer een 'gewone' lezer, die al dan niet kan genieten van de roman die hij zelf niet heeft geschreven. Hij hoeft niet mee te lezen of zich ermee te bemoeien.
InDe Groene Amsterdammervan 27 april 2023 liet 't Hart in zijn artikelUitstel van het eindevan diverse romans zien welke slotzinnen in zijn ogen overbodig waren, met als absoluut dieptepunt toch wel het magistrale slotakkoord uit de romanDe waterman(1933) - door Simon Vestdijk omschreven als een 'grandioos boek' van Arthur van Schendel. Dat einde kon best gemist worden. 't Hart wilde niet zien dat de schrijver juist in dit slotakkoord de schoonheid vanDe watermanons op invoelende, muzikale en dichterlijke wijze als een cadeau had meegegeven.
Misschien moeten we nog leren om te genieten van romans, zonder ons druk te maken over plots, intriges of slotzinnen die ons niet bevallen, maar die de schrijver er bewust heeft ingelegd. Door een roman meerdere keren te lezen, iets wat ik van harte kan aanbevelen, komen we er achter wat de schrijver heeft bedoeld.
Het is dan niet meer zo belangrijk wat de schrijver bedoelde, maar hoe en met welke woorden de roman opgeschreven is en geprobeerd werd emoties op de lezer over te brengen. Dat is wat de schrijver tot schrijver maakt.
SIEP KOOI