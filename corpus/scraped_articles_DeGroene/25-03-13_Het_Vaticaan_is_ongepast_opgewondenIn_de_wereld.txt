Het Vaticaan is ('ongepast') opgewonden In de wereld

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
13 maart 2025
Rome- Het jaar 2025 had weer zo'n Heilig Jubeljaar moeten zijn waarvoor elke 25 jaar miljoenen gelovigen naar Rome stromen. Maar het kan nu al worden omgedoopt in Opvolgingsjaar, want sinds Jorge Bergoglio alias paus Franciscus op 14 februari in het Romeinse ziekenhuis Gemelli werd opgenomen gaat het over niets anders meer dan dat. Gaat de 88-jarige paus de dubbele longontsteking overleven, waarom zijn er geen foto's van de paus op zijn ziekbed, hoelang gaat het duren tot het volgende conclaaf, en wie zijn depapabili,de kardinalen die kans maken om hem op te volgen?
De pre-conclaaf-opwinding in Rome werd naar nog grotere hoogte gezweept nadat Bergoglio afgelopen week vanaf zijn ziekbed een audioboodschap had ingesproken voor de gelovigen die elke avond voor hem bidden op het SintPietersplein. Met gebroken, wankele stem, de suizende zuurstoftoevoer door de buisjes in zijn neus duidelijk hoorbaar, dankte de Argentijn wie voor hem bad in zijn moedertaal Spaans, want blijkbaar is Italiaans spreken nu te moeilijk. Dat was al helemaal aanleiding om de papabililijstjes nu maar groots op de voorpagina's van de Italiaanse kranten te presenteren, want dit was toch de stem van een stervende die het niet lang meer ging maken.
Onsmakelijk en ongepast, foeterde een 'persoonlijke vriend van Bergoglio', de jonge Argentijnse activist Juan Grabois, in de Italiaanse krantla Repubblica.Immers: de paus leeft nog, al 'zouden sommigen hem liever al in de hemel' zien, en het klimaat in Vaticaan-kringen is, aldus Grabois, ronduit walgelijk. 'Een bepaald deel van de clerus, het deel dat niet kan wachten tot hij sterft, straalt grote onverschilligheid en arrogantie uit, alsof alleen het conclaaf nog even georganiseerd moet worden', aldus de boze vriend van Bergoglio.
Een conclaaf dient vijftien dagen na het overlijden van de paus te beginnen. Het is een happening waar de hele wereld van smult en als publiciteitsstunt voor de rooms-katholieke kerk oneindig veel sterker dan zo'n jubeljaar met de titel 'Pelgrims van Hoop'. Niet voor niets was de filmConclavevorig jaar een groot succes, naar een thriller van Robert Harris, met Ralph Fiennes als de opperceremoniemeester van het conclaaf.
We krijgen er nooit genoeg van, van de zwarte en de witte rook uit het schoorsteentje van de Sixtijnse Kapel, het gekonkel achter de gesloten deuren, en dan uiteindelijk het'Habemus papam!'op het balkon van de Sint-Pieter. Waarna een meestal totaal onbekende door de karmijnen gordijnen stapt en de nieuwe wereldleider wordt van 1,2 miljard rooms-katholieken.