De onzichtbaren van de Balkanroute Aan de grens

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
23 januari 2025
Trots presenteerde de Italiaanse regering eind 2024 de spectaculair gekelderde getallen van de 'Balkanroute'. Het aantal mensen dat via de vluchtelingenroute, die loopt vanaf Turkije (Bulgarije, Servië, Hongarije, Slowakije, Triëst) of vanaf Iran (Zwarte Zee, Servië, Bosnië, Kroatië, Triëst) naar Italië was gekomen, was afgenomen met maar liefst 79 procent, vooral dankzij de aangescherpte inspecties bij de grens tussen Slovenië en Italië. Een geweldig resultaat, slechts 4900 vluchtelingen waren in 2024 Italië binnengekomen via de Balkanroute.
Niets van waar, volgensla Repubblica. Een team van de krant deed maandenlang onderzoek in Triëst en onderzocht de Balkanroute in omgekeerde richting. In Triëst alleen al bivakkeerden eind vorig jaar rond de zeventienduizend vluchtelingen, wat een afname van slechts veertien procent zou betekenen in vergelijking met 2023. Dat is een heel ander verhaal dan Italië en het Europese grensagentschap Frontex graag ophouden in Brussel.
Inderdaad zijn er geen vluchtelingen meer te zien die met bloedende voeten door de velden en de bossen strompelen.
Dat is omdat ook de Balkanroute inmiddels het gruwelijke 'businessmodel' kent dat al bekend is van Libië en Tunesië. Wie zich op de route waagt, komt in handen van meedogenloze uitbuiters die zichzelf'passeurs'noemen en die geen enkele praktijk schromen om geld te persen uit de in het vaderland achtergebleven familie.
Mensen worden opgesloten in stallen, schuren, garages, ze worden mishandeld en verkracht, er worden ﬁlmpjes verstuurd van deze praktijken, en of de familie dan zoveel duizend dollar of euro wil overmaken.
'De stroom van onzichtbaren', zoalsla Repubblicade Balkangangers noemt, wordt na betaling van het losgeld in aftandse busjes en auto's over de modderpaden van Oost-Europa vervoerd en vlak bij de grensovergangen naar buiten getrapt. Geen vluchteling meer te zien, inderdaad, maar dat betekent niet dat ze er niet zijn.
In december luidden Noord-Italiaanse gemeenten de noodklok in het Italiaanse parlement. De burgemeesters van onder meer Milaan, Verona, Padua, Venetië en Udine vroegen om de controle op de Balkanroute te verstevigen en een structureel antwoord te bieden aan de asielaanvragers die zij dagelijks in hun gemeenten in erbarmelijke omstandigheden op straat zien hangen.
Het aantal getelde doden en vermisten aan de Europese buitengrenzen, volgens het Missing Migrants Project (IOM) in 2025: 95
...