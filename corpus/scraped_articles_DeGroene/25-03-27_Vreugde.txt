Vreugde

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
27 maart 2025
FILM Snow White
Het koninkrijk is in handen van een duistere despoot die geen tegenstand duldt; in een mum van tijd burgerlijke vrijheden opschort; en de economie in de afgrond stort. Zo snel gaat dit dat de mensen niet eens meer weten hoe het ooit was, toen ze vrolijk konden zijn zonder bang te hoeven zijn voor een narcist op de troon. Maar er is, spiegeltje, spiegeltje aan de wand, iemand anders écht de mooiste van het land.
Wat schetst de verbazing: van Disney's nieuwe, controversiële bewerking vanSneeuwwitje en de zeven dwergenvan de Gebroeders Grimm wordt een mens blij. Dat komt door de de politieke allegorie, de troost van het meemaken van de overwinning van het Goede op het Kwade. Meer nog is de euforie het gevolg van zoiets simpels als muzikale nummers die kloppen, idem dito special effects en het acteerwerk van de hoofdrolspelers, Gal Gadot, zo imposant als superheld Wonder Woman, in de rol van de Boze Koningin, en Rachel Zegler, Maria in Steven SpielbergsWest Side Story,als Sneeuwwitje.
Vooraf had ik een nerveus gevoel van onzekere opwinding. Eerst twijfel: waarom dit heilige verhaal opnieuw verfilmen? Het origineel, Disney's klassieke tekenfilm uit 1937, is een meesterwerk, geliefd door kinderen en ouders over de hele wereld. Keerzijde: je hebt altijd zin inSneeuwwitje,nietwaar. Op straat lopend richting de bioscoop begon ik spontaan te fluiten, en kon ik blijkbaar hele liedjes van het origineel uit mijn hoofd zingen (onze dvd werd grijsgedraaid, het hoesje kapot gebeten door kindertandjes, wat onverklaarbaar is, dus vraag maar niet verder).
Over die controverse, breed uitgemeten in alle media - die is vooral, in de woorden vanThe New York Times,eennitwit controversy,een spektakel van racisme vermengd met onzin van domme mensen. Grappig: dit alles verdwijnt zodra je de film ziet. Nee, de dwergen zijn niet raar - het zijn dwergen. En Rachel Zegler, latina, een woke-keuze voor de rol? Wát? Nonsens, dus.
Slim trekken de makers het verhaal naar onze tijd zonder het origineel geweld aan te doen. Zo is Sneeuwwitje nu een rebellenleider naast haar 'Prins' die geen prins is maar een Robin Hood. Dan weer zijn veel scènes visueel kopieën van de tekenfilm: Sneeuwwitje's vlucht in het bos (vleermuizen, bomen komen tot leven, grijpen naar haar); de Boze Koningin neemt met haar giftige appel in de hand rennend de trap naar beneden, haar zwarte cape gevaarlijk wapperend; en de knielende dwergen prachtig wenend naast het 'lijk' van de prinses.
Ook al is 'wit' hier lekker ironisch en stroomt gemengd bloed door haar aderen, Sneeuwwitje is toch echt de mooiste. Dat kan, zegt de film tegen de trollen die online zeggen, dat kan niet. Klip-en-klaar zien we dan de vreugde die 'politiek correct' soms, niet altijd, kan brengen, en toontSnow White:het goede bestaat.
Gawie Keyser
Nu te zien
The Walt Disney Company Benelux | Snow White