Fossiel Rebekka de Wit

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
24 oktober 2024
Tijdens het spelen van een voorstelling over een rechtszaak tegen Shell begonnen mijn darmen op te spelen. In de foyer kwam een oud-medewerker van het bedrijf naar me toe. Hij had een klein rond brilletje en een beetje een muizengezicht, alsof hij, naast zijn werk bij Shell, ook vlinders opzet.
Hij vond het geweldig dat het publiek eindelijk een keer het verhaal van Shell kon horen, dat horen we namelijk nooit. We horen vooral veel over fossiele subsidies, en Extinction Rebellion! Ik had scherp en elegant willen zijn, maar ik was vooral bezig met het inhouden van al het gas dat ik meedroeg en zat wat huichelachtig te knikken.
Later liep ik met mijn kostuum onder mijn arm naar de trein over een smal stoepje waar ik de hondenpoep probeerde te ontwijken, terwijl de SUV's over het asfalt naast me gleden. Het asfalt was rood geverfd, omdat het een fietsstraat was waar auto's te gast zijn, maar de straat was precies hetzelfde als alle andere straten, namelijk niks anders dan een rode loper voor auto's.
Natuurlijkhoorje niks over Shell, want we wonen al in de wereld van Shell, in een wereld van auto's, asfalt en andere leuke fossiele merchandise, waar ouders hun kinderen de hele dag in een soort houdgreep bij zich moeten houden, omdat ze anders doodgereden worden. De scheppingheeftal plaatsgemaakt voor de fossiele industrie, natuurlijk hoef je er dan niet ook nog iets over te horen.Alser al verslagen wordt over klimaatprotesten, is dat omdat ze een uitzondering vormen op een wereld die allang gecapituleerd heeft voor de fossiele industrie.
Ik had mijn gas niet moeten inhouden, ik had het gewoon moeten laten gaan, bij die kerel met z'n octrooien, en moeten genieten van het feit dat hij heel even inmijnuitlaat moest functioneren. Doorgaans zijn de rollen omgedraaid: wij leven dag in dag uit in hun gassen, die ze bij mijn weten vrijwel nooit inhouden. Bovendien zou ik dan heel even zeker weten dat we ons in dezelfde werkelijkheid bevonden, ook al zouden we dat heel goed voor elkaar verborgen houden.