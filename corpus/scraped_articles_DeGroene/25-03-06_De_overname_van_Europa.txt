De overname van Europa

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
6 maart 2025
InDe Groenevan 13 februari wordt een stel analyses geboden die onthullen wat we nu meemaken. Er worden alleen wat lijntjes nog niet verbonden. We zitten midden in de vijandige bedrijfsovername van Europa als politiek-economische macht. Elon Musk kaapt de Duitse verkiezingen namens team-Trump, maar X wordt in Duitsland niet verboden noch de Tesla-fabrieken in beslag genomen. Europa is digitaal met servers, software en data-eigendom volledig geketend aan de zinkende VS, die nu hun kolonie Europa gaan leegplukken. De democratie hier levert niks meer op. In de jaren zestig en zeventig zagen we in Vietnam en Latijns-Amerika hoe ver het Amerikaanse imperialisme kon gaan; het Midden-Oosten was vervolgens de klos, nu is Europa aan de beurt. De Europese democratie wordt niet door Rusland of China de nek omgedraaid, maar door team-Trump. En dankzij de Navo, die een onafhankelijke politiekmilitaire weg rond de overval op Oekraïne onmogelijk maakt.
De verzorgingsstaat wordt in Nederland ondermijnd, niet door die paar duizenden vluchtelingen, maar door private equity, dat steeds meer belastinggelden weet om te zetten in privé-eigendom. De marktwerking in de huizenmarkt door de VVD maakt een nieuwe woning zelfs voor kinderen uit de middenklasse onbereikbaar. In het VK heeft de Conservative Party met de Brexit de opkomende middenklasse deﬁnitief de pas afgesneden en wordt de kloof tussen arm en rijk steeds groter. Onderwijs is niet langer de weg omhoog. Dat is ons voorland. Met AI denkt de rijkste één procent de middenklasse niet meer in grote getalen nodig te hebben. De verpauperende middenklasse, de oude en nieuwere, zal moeten kiezen: actief verzet als bedreigde klasse of als dakloze de straat op gaan.
PAUL KAVELAARS,Berg en Dal