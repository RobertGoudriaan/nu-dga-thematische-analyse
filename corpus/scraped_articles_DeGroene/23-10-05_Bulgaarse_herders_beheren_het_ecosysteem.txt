Bulgaarse herders beheren het ecosysteem

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
5 oktober 2023
Kresna- Todorov Georgiev is een derde generatie fokker uit het Pirin-gebergte in het zuidwesten van Bulgarije. Zijn grootvader, vader en drie broers zijn herders en eigenaren van een van de grootstebachias:een organisatie van veehouders die samen een groot aantal schapen grootbrengt. Georgiev studeerde ecologie en milieubescherming in BlagoÃ«vgrad en is momenteel hoofdinspecteur voor controle en veiligheid in het Pirin Nationaal Park.
'Ik kan me niets anders herinneren dan dat ik altijd in de weer was met dieren - schapen, geiten, honden', vertelt Georgiev. Als kind hielp hij de oudere herders in de bergen. Hij assisteerde met het melken, het scheren van de schapen, en nam de schapen mee op lange tochten. Op dit moment fokt hij zelf ongeveer zevenhonderd dieren, een gemengde kudde Karakachan-schapen en langharige berggeiten.
Deze zomer begon hij aan een nieuwe missie. Met zijn academie Po Todorovi Koshari wil Todorov een nieuwe generatie schaapherders kennis bijbrengen over zijn vak. De academie is uniek in
Bulgarije. Elk van de vier cursussen in het curriculum biedt een introductie in de geschiedenis van de autochtone rassen in Bulgarije, het maken van schaapskooien, het grazen en melken van de dieren, het schoonmaken van weilanden en traditionele praktijken in de veehouderij.
Twintig toekomstige herders leerden afgelopen twee weken de beginselen van het vak en zetten hun eerste stappen in het hoeden van schapen en geiten. Zij zullen eveneens actief betrokken worden bij het grootbrengen van een gemengde kudde van twee autochtone rassen.
Het Karakachan-schaap, dat sinds de Thracische tijd in Bulgarije wordt gefokt, is bestand tegen barre klimatologische omstandigheden, ziekten en infecties en heeft een sterke immuniteit. Samen met de langharige berggeit speelt ze een belangrijke rol bij het handhaven van het evenwicht van de ecosystemen in de bergachtige streken van het land. 'We moeten deze kuddes in stand houden in het belang van toekomstige generaties', zegt Milena Todorov, echtgenote en moeder van twee van de deelnemers aan de cursus. 'Hopelijk draagt de academie daar een steentje aan bij.' De tweede cursus van de academie begint op 1 november. Tot die tijd zijn de schaapherders in spe en organisatoren in Pirin druk in de weer met de geboorte en verzorging van een nieuwe lichting schapen en geiten.