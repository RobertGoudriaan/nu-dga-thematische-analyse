Het Londense vliegveld van de zakenwereld mag groeien

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
29 augustus 2024
Londen -Wie kans wil maken op een 'gratis' vogelvlucht over de Londense binnenstad moet op het kleine City Airport vliegen. Bij een gunstige wind zweeft het vliegtuig, de Theems volgend, over Hyde Park, het Paleis van Westminster, London Eye, St Paul's Cathedral, Tower Bridge en Canary Wharf, om vervolgens een scherpe daling in te zetten naar de korte landingsbaan in het oude havengebied. Alleen ervaren piloten voeren deze landing uit. Onder hen was Willem-Alexander, die voor zijn koningschap anoniem klm-toestellen bestuurde.
Deze toeristische landing zal in de toekomst een stuk vaker worden gemaakt, want London City mag van de pas aangetreden Labour-regering groeien. De capaciteit zal van 6,5 miljoen naar 9 miljoen passagiers per jaar gaan. Wel blijft het vliegveld op zaterdagmiddag en -avond gesloten. Dat laatste is een schrale troost voor het linkse stadsdeel Newham en voor klimaatactivisten, die om verschillende redenen bezwaren hadden. De helft van de City-vluchten kan, zo berekendeThe Guardian, ook binnen zes uur met een snelle trein worden gemaakt.
De beslissing ten faveure van City, vliegveld van de zakenwereld, heeft voor onrust gezorgd binnen de regeringspartij, omdat het in strijd lijkt met de ambitie om in 2030 min of meer klimaatneutraal te zijn. Maar premier Keir Starmer en zijn minister van FinanciÃ«n Rachel Reeves hebben op dit dossier de kant gekozen van de economische groei. Londen kampt met een gebrek aan luchthavencapaciteit. Zo hebben Heathrow, Gatwick, City, Luton en Stansted gezamenlijk maar zes landingsbanen, evenveel als Schiphol.
Het misnoegen over City's uitbreiding lijkt een prelude op een nieuw hoofdstuk in de eindeloze saga over de derde landingsbaan van Heathrow, Europa's drukste luchthaven. Die plannen zorgen al jaren voor politieke ruzies, ongeacht de partij die aan de macht is. Het Britse Hooggerechtshof keurde in 2021 de aanleg ondanks alle geluids- en milieubezwaren goed, maar als gevolg van de pandemie beweerde de eigenaar van Heathrow dat er de komende tien, vijftien jaar geen behoefte is aan uitbreiding.
Nu de liefde voor vliegen sneller dan verwacht is teruggekeerd bij de bevolking, zei de Deense Heathrow-directeur Thomas Woldbye dat hij ernaar uitziet om weer met ministers te gaan praten over de gewraakte landingsbaan. Dat kan tot een stammenstrijd leiden binnen Labour. Zo is de Londense burgemeester Sadiq Khan fel tegen uitbreiding. Interessant zal de positie van klimaatminister Ed Miliband zijn. Het werkmotto van deze bevlogen bewindsman is'the answer is blowing in the wind'.Daarbij doelt hij op windmolens, niet op vliegtuigen.