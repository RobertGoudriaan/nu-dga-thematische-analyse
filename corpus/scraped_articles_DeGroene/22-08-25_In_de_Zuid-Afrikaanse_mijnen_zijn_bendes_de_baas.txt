In de Zuid-Afrikaanse mijnen zijn bendes de baas

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
25 augustus 2022
Kaapstad -De groepsverkrachting van acht vrouwen bij een verlaten mijn was als een steen die je optilt, waarna zich een poel van ellende openbaart. Het incident vond vorige maand plaats. Jonge vrouwen uit Johannesburg hadden gereageerd op een oproep voor figuranten in een muziekvideo. De opnamen zouden plaatsvinden bij een verlaten goudmijn bij Krugersdorp ten westen van Johannesburg. Er verscheen een groep gewapende mannen, die de vrouwen beroofde en meermalen verkrachtte.
De schuld werd gelegd bij dezama zama's,illegale mijnwerkers die in de verlaten schachten zoeken naar resten goud om te verkopen. De meeste zama zama's (de term komt van het Zoeloe-werkwoordukuzama,'iets proberen te verkrijgen', maar ook 'wagen') zijn ongeletterde immigranten, die op de rand van het bestaan leven, vaak zonder officiële verblijfsvergunning. Ze komen uit landen als Mozambique, Lesotho en Zimbabwe. Hun bestaan is levensgevaarlijk, want de Zuid-Afrikaanse goudresten liggen vele honderden meters onder de grond in verlaten, giftige schachten. Tienduizenden gelukszoekers overleven op deze wijze. Illegale mijnbouw is een miljoenenbusiness, een wereld van explosieven, wapens en armoede.
Na het incident vonden er gewelddadige vergeldingsacties tegen 'buitenlanders' plaats, koren op de molen van xenofobe politici. Toen de storm weer wat was gaan liggen kwamen er meer schokkende feiten aan het licht. Zo bleek dat de politie en andere officiële instanties het, ondanks smeekbedes van de lokale bevolking, al jarenlang volledig laten afweten in de gebieden rond mijnkarkassen. 'Het is een landschap waar lichamen gemakkelijk kunnen verdwijnen en van alles kan gebeuren', zei de Amerikaanse antropoloog Rosalind Morris in een doorDaily Maverickgeorganiseerde webinar.
Morris maakte in 2020 de documentaireWe Are Zama Zamaen geldt als een van de belangrijkste deskundigen. De overheid heeft de gebieden rond de oude mijnen opgegeven, en dezenogo areasworden nu beheerst door concurrerende bendes, zei ze. Het is belangrijk om onderscheid te maken tussen zama zama's en gangsters, benadrukte Morris: 'De meeste illegale mijnwerkers zijn slachtoffers van criminelen.' Als illegalen zijn ze uiterst kwetsbaar en een gemakkelijke prooi. De onderzoekster vermoedt dat een Basotho-bende, met migranten uit het bergstaatje Lesotho, verantwoordelijk was voor de groepsverkrachting. 'Dit was bedoeld als een teken van machtsvertoon en onverschrokkenheid, waarbij vrouwenlichamen werden gebruikt om dat te benadrukken', meldde Morris.