Van bendelid tot pronkstuk

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
29 augustus 2024
HIPHOP Snoop Dogg
Deze zomer, tijdens de Olympische Spelen in Parijs, was de metamorfose van Snoop Dogg compleet. Eerder had hij zijn muziek al stukje bij beetje ontdaan van de rafelrandjes en veranderde hij in een aaibaar popicoon. Nu dook hij bij de meest uiteenlopende sporten op in extravagante outfits, en werd zo munitie voor tientallen memes: vrolijk zij aan zij met Martha Stewart in paardrijdoutfits, hardlopend om te laten zien dat de voormaligeheavy smokernu een gezonde levensstijl propageert, zwemmend met veelvuldig olympisch goud-winnaar Michael Phelphs. De 52-jarige Snoop Dogg trok de aandacht niet meer met muziek - hij was een goedbetaalde mascotte geworden.
Je zou bijna vergeten dattha doggfatherook een grote hoeveelheid zeer overtuigende, soms grimmige gangsterrap heeft gemaakt. Oftewel: nummers vol verhalen over het leven in getto's, over voor jezelf opkomen, over geweld. Snoop Dogg - een voormalig bendelid, meermaals veroordeeld en medio jaren negentig aangeklaagd voor moord - combineerde daarbij consequent iets stoers met iets soepels. Zijn inmiddels klassieke debuutalbumDoggystyle(1993) is nog steeds een van de meest funky, relaxte hiphopalbums ooit gemaakt, terwijl de teksten soms rauw zijn. En precies naar dat geluid zal de mascotte nu terugkeren.
Missionaryheet zijn nieuwe album, en ook los van de titel is dit werk expliciet geworteld in het verleden: Snoop Dogg heeft het label dat hem dertig jaar geleden de kans gaf inmiddels zelf gekocht.
En belangrijker: de legendarische Dr. Dre, dieDoggystylegeheel produceerde en erna alleen nog losse nummers voor Snoop maakte, zal alle muziek opMissionaryverzorgen. In interviews liet Snoop Dogg al weten dat zij een chemie hebben die hij met geen enkele andere producer haalt.
Dat klopt. Zo scherp en goed als aan het begin van zijn carri√®re heeft hij niet meer geklonken. Toen liet hij zien dat hij niet alleen maar een mediageniek pronkstuk was, maar iemand die gewoonweg bijzonder behendig kan rappen. En dat talent heeft hem nooit verlaten, al legde hij de nadruk in de laatste jaren duidelijk op andere zaken - nog altijd kan Snoop met veel gevoel voor stijl, detail en humor schetsen hoe het is om als Afro-Amerikaanse jongen in armoede op te groeien.
Natuurlijk kleeft er een risico aan artiesten die zich beroepen op de stijl waarmee ze zichzelf ooit onderscheidden. Maar Snoop Dogg en Dr. Dre hebben samen nog nooit iets zwaks gemaakt. En beiden lieten ze al doorschemeren dat ze niet alleen klakkeloos terug in de tijd willen. Ze weten dat ze inmiddels allang gevestigd zijn.
Juist dat maaktMissionaryaanlokkelijk: dit is het werk van twee vijftigers die allang niks meer hoeven, maar die heel graag willen laten zien wat ze nog kunnen.
Thomas Heerma van Voss
Missionaryverschijnt dit najaar