Giorgia Meloni's hart klopt voor Elon Musk

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
31 oktober 2024
Rome -De frisse en fruitige looks van de Italiaanse premier Giorgia Meloni lijken niet te passen in het wereldwijde kamp van de ultrarechtseweirdo's, maar dat is slechts een eerste indruk. Haar club is die van Donald Trump, Elon Musk, Steve Bannon, Viktor Orbán, en ga zo maar door.
Het bezoek van Elon Musk aan Rome begin september dit jaar was zo persoonlijk op Giorgia Meloni gericht dat er zelfs roddels de ronde deden over een verhouding tussen de twee. Steeds maar weer stonden ze elkaar innig omhelzend op de foto, zij nog met een arm helemaal over zijn borstkas gevleid. 'Onzin', X-te Musk op zijn X, 'Giorgia Meloni is mooier van binnen dan van buiten, niks geen verhouding. Ik bewonder haar gewoon om alles wat ze voor elkaar krijgt met haar regering en vooral haar geboortepolitiek.'
Die bewondering uitte hij ook al op haar persoonlijke Atreju Festival, een soort jaarlijkse kermis van ultrarechts die Meloni al jarenlang organiseert. Steeds met een persoonlijk door haar gekozen eregast: in september 2018 was het Steve Bannon, in december 2023 was het Elon Musk.
'Italianen, ik vraag jullie: alsjeblieft, maak meer Italianen', zei Musk, 'ik wil graag in Italië investeren, maar niet als de arbeidskrachten immigranten zijn.' Meloni applaudisseerde stralend, en inmiddels zijn Musks bezwaren tegen Italië blijkbaar van de kaart, gezien het contract voor zijn Starlink-satellietverbindingen die heel Italië van internet gaan voorzien en ook het Italiaanse ministerie van Defensie. Dit tot razernij van Italiaanse en Franse providers, die in één veeg van tafel zijn.
Omdat Giorgia Meloni een handige strateeg is, heeft ze de banden met Biden altijd redelijk warm gehouden en heeft ze zich zowel wat betreft de Oekraïne-politiek als wat betreft de Zijderoute opgesteld als een betrouwbaar
Navo-lid. Ze kan nog altijd makkelijk pootje over, mocht het nodig zijn bij een overwinning van Kamala Harris. Dat is waarin zij zich onderscheidt van haar pijnlijk naar Trumps gunsten hengelende coalitiepartner Matteo Salvini. En ook Trump weet: zaken doe je met Meloni, niet met Salvini.
Op 23 september kreeg Meloni in New York de Global Citizen Award uitgereikt uit handen van Elon Musk in naam van het Atlantic Council. Een opmerkelijke keuze van de prestigieuze Amerikaansethink tank,die het jaar ervoor Zelensky de prijs had gegeven. Een keuze die veel zegt over waar de hoop ligt.