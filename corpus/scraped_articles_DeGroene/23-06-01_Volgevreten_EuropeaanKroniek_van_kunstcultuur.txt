Volgevreten Europeaan Kroniek van kunst&cultuur

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
1 juni 2023
FILM Pacifiction
De Spaanse regisseur Albert Serra heeft een politieke thriller als geen andere gemaakt, een afwisselend grappige en doodenge satire die zich afspeelt op het Frans-Polynesische eiland Tahiti waar de hoge commissarisMonsieurDe Roller (Benoît Magimel) achter duistere machinaties komt die zouden kunnen uitmonden in het detoneren van een atoomwapen. Alsof Malcolm Lowry(Under the Volcano,1947) in een van zijn alcoholdeliriums een James Bond-roman heeft geschreven - zo valt er te kijken naarPacifiction.
M. De Roller loopt zoals de Britse consul in John Hustons filmversie van Lowry's roman rond in zijn witte pak en zonnebril. Even effectief is dat Magimel in de laatste jaren flink zwaarder is geworden, onthutsend om te zien voor wie zich nog zijn performance als Isabelle Hupperts aantrekkelijke leerling inThe Piano Teacherherinnert. Tegenover Magimels verschijning als volgevreten Europeaan staan de eilandbewoners: zongebruind, atletisch en klaar om in opstand te komen. Geruchten gaan namelijk rond dat Frankrijk van plan is nucleaire tests op het eiland te hervatten. De hoge commissaris doet net alsof hij van alles weet, maar dat is een pose. Eigenlijk is zijn hele leven nep, afgezien misschien van zijn relatie met Shannah (Pahoa Mahagafanau), choreograaf van een dansgroep die toeristen vermaakt in de bar waar de commissaris graag komt.
Véél 'verhaal' is er inPacifiction. Maar de vormgeving is vervreemdend, surrealistisch. De kijker probeert de plot naarstig bijeen te harken met tools als tijd, ruimte en causaliteit. Dat lukt misschien in zo'n thriller, maar niet hier. Verstopt tussen de conventies inPacifictionzit de echte film, geconstrueerd door de stijl van de cineast. En wát een stijl. In een scène toont Serra de diepblauwe zee in het widescreen-beeld, met aan de linkerkant een golf tientallen meters hoog die op het punt staat te breken, en aan de rechterkant een hele vloot bootjes en jetski's. Op een van de jetski's zit M. De Roller achterop, gekleed in z'n witte pak en met z'n zonnebril op. De spanning in deze scène, die zeker vijftien minuten duurt, is overweldigend. Met 'plot' vergeefs in je hoofd krijgt de ware betekenis vorm: mens versus natuur, technologie tegenover krachten die we niet begrijpen. Het is een oer-scène, haast een moment uit de tijd toen Chaos de eerste goden creëerde. Het gevolg is een apocalyptisch gevoel van angst en claustrofobie. We deinen op en neer op een golf die we niet kunnen stoppen.
Vrees neemt ook bezit van M. De Roller. Met z'n nachtverrekijker struint hij het eiland af, turend naar de zee op zoek naar een teken van de Franse onderzeeër die zou zijn gearriveerd ter voorbereiding van de atoomproeven. Even later, in de kroeg, danst een grijnzende Franse admiraal in uniform met zijn manschappen. Shannah en gespierde kelners met alleen witte zwembroeken aan kijken toe. Misschien is dit de laatste dans ooit.
Gawie Keyser
Te zien vanaf 1 juni
Imagine Filmdistributie | Benoît Magimel en Pahoa Mahagafanau in Pacifiction