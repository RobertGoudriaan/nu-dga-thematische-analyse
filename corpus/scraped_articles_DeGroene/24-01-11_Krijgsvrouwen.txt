Krijgsvrouwen

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
11 januari 2024
Nog steeds woontze in een gehucht aan de kust in de staat Mississippi en geeft ze, zoals meer succesvolle Amerikaanse schrijvers, 'creative writing' aan een universiteit. Jesmyn Ward (1977) overleefde in 2005 de orkaan Katrina en schreef erSalvage the Bonesover, omdat ze vond dat die orkaan te snel was 'vergeten'. Zonder William Faulkner, in wiens romans het spook van slavernij en racisme rondwaart, zou dat boek op z'n minst anders zijn opgebouwd. Ward voegde er ook een scheut Griekse mythologie aan toe: Medea.
Haar laatste roman,Let Us Descend,is andermaal een poëtisch-mythisch lied vol geesten. Het door het verhaal verweven bijenmotief is geïnspireerd op de allereerste bijenkenner: Aristoteles. New Orleans, in de vroege negentiende eeuw marktplaats voor slavenhandel, omschrijft Ward als 'bijennest' en 'wij honing'. Wie is wij? De 'gestolenen', dat wil zeggen tot slaaf gemaakte mensen. Het stadsbeeld verrast Annis: 'Maar sommige bruine mensen zien eruit alsof ze niet gestolen zijn. Sommige vrouwen hebben hun haar bedekt met een glanzende, bonte hoofddoek en lopen door de wereld alsof elke stap die ze zetten van henzelf is. Ze zijn net zo licht als ik, sommigen zelfs nog lichter, net zo melkgetint en blauwgeaderd als de witte vrouwen met hun mutsen en hoeden.'
De verhaallijn is betrekkelijk eenvoudig. De jonge vrouw Annis is de dochter van een planter/ slavenhouder en een tot slaaf gemaakte vrouw, begin negentiende eeuw. Haar moeder voedde haar kind op tot 'krijgsvrouw', op basis van overgeleverde Afrikaanse verhalen. Op een open plek in het bos bij de plantage leerde zij haar dochter zich te verweren, met en zonder speer (een puntige tak). Ze hield Annis voor dat haar handen wapens waren en haar vingers messen. Vandaar de openingszin: 'Het eerste wapen dat ik ooit vasthield was mijn moeders hand.'
Haar moeder geeft haar een ivoren priem als haarspeld (een cruciaal verhaalelement) en wordt vlak daarna verkocht. Ook Annis ondergaat later dat lot. Van de barre tocht naar New Orleans maakt Ward een indrukwekkende, gedetailleerde beschrijving vol vernedering en pijn: de vrouwen zijn met touwen aan elkaar gebonden en moeten zo rivieren oversteken, met alle gevaar van dien. Onderweg bezoekt de geest Aza - meer een windvlaag of onweersstorm - haar, een lastige en eigenwijze 'aanwezigheid' die bekvecht met Annis. Geest Aza is hoe dan ook verbonden met Annis' grootmoederverhalen over krijgsvrouwen en olifantenjacht en met het verlangen vrij te zijn van ketenen. In bijennest New Orleans wordt Annis dienstmeid van een diep-christelijke, sadistische plantersvrouw. De plantagehouder loopt gele koorts op in New Orleans, waar hij een minnares heeft, en keert stervend terug naar de suikerrietplantage. De taferelen rond zijn dood beschrijft Ward indringend, uitlopend op de gewelddadige jaloezie van de plantersvrouw en Annis' straf.
En toch is deze summiere, anekdotische samenvatting van de roman niet waar de roman in de kern over gaat. Het is de vertelwijze, de poëtisch-mythische toon, die indruk maakt en de inhoud bepaalt. Beter is hetEen duister afdalente benaderen als een danteske vertelling vol lucht- en watergeesten of een narratieve beweging omlaag, Moeder Aarde of het water in, en weer omhoog richting de sterren. Ad astra. En dan zijn er de Afrikaanse krijgsvrouwenverhalen die essentieel zijn. Annis' moeder legt het aan haar kind uit: 'Jou leren vechten als Mama Aza, over haar vertellen - het is een manier om een andere wereld op te roepen. Een andere manier van leven. Het was geen ideale wereld, maar hij was niet zo verkeerd als deze.'
Het Diepe Zuiden van twee eeuwen geleden was Dante's Hel. Vergilius vergezelde de dichter inLa Divina Commedia.Ze daalden af, zagen zondaren lijden en mochten uiteindelijk opstijgen uit die duisternis. InEen duister afdalenvarieert Ward op die barre middeleeuwse tocht. De afdaling krijgt vorm dankzij het rivierwater, het moeras waarin gevluchte tot slaaf gemaakten proberen te overleven en 'het gat'. Dat is een afgegrendeld modderhol onder de grond waarin iemand dagenlang zonder eten of drinken moet verblijven als straf voor wat dan ook. Dat gat omschrijft Ward als een 'wigvormige doodkist' waaruit ontsnappen onmogelijk is. Maar wie is opgevoed als krijgsvrouw en handen heeft als messen en ook nog over een haarspeld van ivoor beschikt...
Jesmyn Wards romans zijn vergeleken met het oeuvre van Toni Morrison. Ook Morrison vermengt (Griekse) mythologie, volksverhalen en laat, onder andere in haar MedearomanBeloved(1987), een geest rondwaren. Toch is Wards stijl veel poëtischer en legt ze veel meer nadruk op een dichterlijk-mythische toon dan Morrison. Een vergelijking met Charles Johnson(Middle Passage,1990, over slaventransporten over zee) en John Edgar Wideman is ook op z'n plaats. Wideman schreef over familieproblemen (broer en zoon veroordeeld wegens moord) inBrothers and Keepers(1984) enFatheralong(1994). Ward publiceerde vergelijkbare memoires metMen We Reaped(2013), vertaald alsDe mannen die we oogstten. Amerika heeft op dat gebied een traditie: Richard WrightsBlack Boy (American Hunger)(1945), James BaldwinsThe Fire Next Time(1963) enThe Autobiography of Malcolm X(1964). Jesmyn Ward hoort in dat rijtje thuis, met haar memoires en haar romans.Een duister afdalenis ook een voorbeeldig literair antwoord op reactionaire lieden in het huidige Amerika die domweg beweren dat de slavernij ook goede kanten had.
Een danteske vertelling vol luchten watergeesten...
Dorothea Lange / Library of Congress | Vrouwen worden van een plantage in Memphis, Tennessee, overgebracht naar een plantage in Arkansas  JESMYN WARD Een duister afdalen Vertaald door Marian van der Ster. Atlas Contact, 288 blz.