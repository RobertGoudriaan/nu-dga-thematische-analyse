Utopie-kaarten

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
3 oktober 2024
TELEVISIE De wereld van Carlijn
Carlijn Kingma is architect. Niet afgestudeerd op een maakbaar bouwontwerp maar op tekeningen van 'ideeënwerelden'. 'Cartograaf van complexe structuren' noemt ze zich. We zien het vroege oeuvre, van kindertijd tot het Delftse afstudeerproject. Dat bestaat uit fabelachtige tekeningen die bij deze leek associaties van zestiende eeuw via Piranesi tot Escher oproepen maar tegelijk een volstrekt eigen universum vormen. Dat deze onorthodoxe afsluiting toegestaan en maximaal gehonoreerd werd siert de opleiding.
In eenClose Up-documentaire volgen we Kingma vanaf 2022, werkend aan megaprojectHet waterwerk van ons geld. Haar ambitie is artistiek maar nog veel meer maatschappelijk. De kijker (en toehoorder - er wordt veel gepraat rond het project, tot op Lowlands aan toe) wordt gestimuleerd het bestaande geldstelsel niet als vanzelfsprekend en onveranderlijk te beschouwen, maar buiten denkkaders te treden. In haar gigantische verbeelding van het huidig ongelijkheidssysteem (in vorm verwant aan BruegelsToren van Babel),zwemmen op de bovenste verdiepingen de rijken letterlijk en figuurlijk in water = geld, terwijl onderin massa's op druppels zijn aangewezen. (Dit klinkt veel platter dan het is.) Die kritische analyse vult ze aan met drie Utopie-kaarten van alternatieven: we moeten het systeem samen, als verantwoordelijke burgers, veranderen.
Het tekenen van die minutieus uitgewerkte waterwerk-metafoor begint pas na uitgebreide literatuurstudie, historisch en actueel, en na talloze gesprekken met deskundigen en betrokkenen. Dat ze ook 'Artist in Residence' van de Rabobank is leidt meteen al tot een pikante confrontatie met de hoogste baas daar: zijn analyse klopt niet, vindt ze.
Carlijn Kingma staat tijdens een langdurig project altijd 'aan'. Inzake zware thematiek die boos maakt en de confrontatie doet zoeken. Ze ziet er steeds vermoeider uit, wat haar vader zorgen baart: hij gunt haar, zelf lachend, meer levensvreugde door na dit project 'liefde en romantiek' in kaart te brengen. Begrippenpaar dat zich voor onze ogen ontrolt doordat de werkrelatie met een van haar deskundigen: Thomas Bollen, financieel econoom, journalist bijFollow the Money, een ontroerend intieme wordt.Dat maakt alles lichter. Al geniet ze sowieso van tekenen zelf, en helemaal van de vondsten en grappen die ze erin verwerkt. Zoals mannetjes die met hun hoofden aan een telraam worden geregen, metafoor voor wiskundeonderwijs ten dienste van het bestaand economisch systeem.
Ze is zonder twijfel geniaal als tekenaar, belezen en origineel als denker. En buitengewoon succesvol met exposities tot op de architectuurbiënnale van Venetië. Probleem lijkt me dat haar gigantisch handgetekend werk zo overweldigend vol vondsten en betekenissen is dat menigeen, ik voorop, als kijker in het museum ernstig tekortschiet. En dus niet kan zonder close-ups van de tv-camera inclusief haar uitleg. Vandaar ook voor exposities gemaakte bewegende animaties in musea. Maar ook dan blijft de vraag hoe wij, geïndoctrineerde kunstliefhebbers/burgers, aan systeemverandering kunnen bijdragen.
Carlijn Kingma's opa maakte aan de IJsseloever een verrukkelijk waterwerk, door kinderen te bedienen. Ze speelde er vaak. Is dat niet wonderbaar?
Walter van der Kooi
Ariane Greep,De wereld van Carlijn,AVRO-TROS Close Up, dinsdag 8 oktober, NPO 2, 22.30 uur