Uitgummen

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
4 juli 2024
FILM The Monk and the Gun
Eerst leefde er doodleuk een jak in het leslokaal en nu loopt er een lama rond met een geweer - je zal maar in Bhutan wonen. Zo moet regisseur Pawo Choyning Dorji er ook over denken, want hij blijft films maken over het tragikomische lot van zijn landgenoten in een snel veranderende wereld. Dat is onze winst. ZoalsLuana: A Yak in the Classroom(2019) is zijn nieuwste,The Monk and the Gun,een schitterende satire waarin behalve de inwoners óók buitenstaanders voor het voetlicht komen, en dat zijn wij westerse kijkers.
Op Ura in het noordoosten van Bhutan brengt een stokoude lama de bal aan het rollen door een jonge monnik, Tashi (Tandin Wangchuk), te vragen om een geweer voor hem te regelen. Geen probleem zegt Tashi, die te voet vertrekt, blijkbaar precies wetende waar hij zo'n vuurwapen moet vinden. Ondertussen zijn Benji (Tandin Sonam) en een Amerikaan, Ron (Harry Einhorn), op zoek naar precies hetzelfde geweer, dat een waardevol exemplaar uit de Amerikaanse Burgeroorlog blijkt.
In een andere verhaallijn arriveren pr-types uit de stad om met schijnverkiezingen de plaatselijke inwoners klaar te stomen voor het echte werk (in 2007 vonden de eerste vrije verkiezingen in het land plaatst en abdiceerde de koning). De inwoners hebben geen flauw idee wat verkiezingen zijn noch weten ze raad met de pr-types die hen in groepen verdelen om op het dorpsplein tegen elkaar te schreeuwen. Een oud vrouwtje wil weten: 'Waarom leren jullie ons onaardig te zijn tegen elkaar?'
De precieze betekenis van de lama, de monnik en het geweer blijft onduidelijk, hoewel regisseur Dorji later iets onheilspellends suggereert als de lama arriveert, het geweer pakt en het pr-zootje op de korrel neemt, en wij door het vizier met hem meekijken. Dan ben je er als kijker ook klaar voor. Knal ze neer, die lobbyisten, reclamefiguren, verpesters van alles wat puur is!
Door Dorji's precieze widescreen-composities, prettige montageritme en droge verteltoon biedtThe Monk and the Guneen fijne kijkervaring. Het is ook een slimme film. Wij denken naar deze vreemde figuren te kijken, maar zij kijken naar óns. Hoezo 'democratie'? Wat levert dat op? Vrijheid? Nee. Alleen 'zwart water' en massamoordenaar 007? (De inwoners ontdekken Coca-Cola en de James Bond-filmQuantum of Solace,die blijkbaar elke dag op televisie is.)
Dan is er het meisje met het gummetje, althans zonder het gummetje. Op school - ik zag jammer genoeg geen jak - krijgt ze op haar kop van de meester, omdat ze geen gummetje heeft. Haar vader, compleet in de ban van die schijnverkiezingen, vergeet dat voor haar te kopen. Maar het gummetje is essentieel, voor het meisje, voor dit verhaal. Om iets te kunnen uitgummen, om je leven vorm te geven zoals jij dat wil - dat is pas vrijheid.
Gawie Keyser
Te zien vanaf 4 juli
September Film | The Monk and the Gun