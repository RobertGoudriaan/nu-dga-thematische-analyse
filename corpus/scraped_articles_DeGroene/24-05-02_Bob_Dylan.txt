Bob Dylan

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
2 mei 2024
Meningen verschillen over de vraag of je in discussie moet gaan met besprekers van je boek. Zelf ben ik voor terughoudendheid, tenzij men zijn oordeel baseert op onjuiste aannames, slordig lezen of zelfs malicieuze misinterpretatie. Hieraan maakt Philip Huﬀ zich schuldig in zijn bespreking vanDylan en wij zonder AmerikainDe Groenevan 18 april, die meer zijn eigen kijk op Dylan bevat dan degelijke kritiek op mijn boek.
Van Huﬀ, die mij als dataneuker neerzet ('voorzien van feitjes over opnamedata, de lengte van de opnames (...) en vermeldingen van tournee- of studiomuzikanten') mogen lezers minstens verwachten dat hij zelf secuur is. Van Dylans eerste rocksong en eerste, eind april 1965 in Nederland uitgebrachte singleSubterranean Homesick Bluesmoet je dan niet beweren dat het anderhalf jaar oude liedjeThe Times They Are A-Changin'daar 'een bescheiden hit' was. En hier gaat Huﬀ zelfs dubbel de mist in: 'Het lijkt echter dat de aanslag op Kennedy (een maand na de release vanThe Times They Are A-Changin')en de voortdurende claim op Dylan als spreekbuis zijn blik op het leven somber stemden: iets meer dan een jaar erna zei Dylan tegen een verslaggever vanThe New Yorkerover zijn nieuwe plaat,Another Side of Bob Dylan...'De gelijknamige langspeelplaat die metThe Times They Are A-Changin'opent, verscheen pas op 10 februari 1964, dus bijna drie maanden ná de moord op Kennedy enAnother Side of Bob Dylanal op 8 augustus 1964, zes maanden daarna en dus zeker niet 'iets meer dan een jaar' na diezelfde moord.
Dat ik Dylan volgens Huﬀ 'in eerste aanleg neerzet als een lokale, Amerikaanse artiest met maar betrekkelijk weinig succes' is leugenachtig: ik meld dat hij reeds halverwege 1963 in de héle VS een beroemdheid was en draag daar inderdaad wat 'feitjes' voor aan, zoals zijn optreden voor 250.000 mensen tijdens de slotbijeenkomst van de befaamde Mars op Washington waar dominee King zijn beroemdeI have a dream-toespraak hield. Voor die inhoudelijke verdraaiing heeft Huﬀ geen eerlijke reden.
Voorts vindt hij mijn titel 'curieus' 'omdat dat "wij" uit de titel in de woorden van Van Oorschot niet de "US-Amerikanen" betreft, maar de rest van de wereldbevolking'. Dat staat nergens en bovendien gaat hij eraan voorbij dat er natuurlijk ook Amerikanen zijn die zich in de 'wij' uit de titel zullen herkennen. En even verder: 'Hij onderbouwt zijn keuze door alle liederen met referenties naar de Verenigde Staten als "irrelevant" te verklaren voor "niet-US-Amerikanen".' Al in hoofdstuk 1 meld ik dat ik de 'Americana' in Dylans werk 'tijdelijk irrelevant' verklaar omdat deze mijns inziens de kern ervan versluieren en voeg daaraan toe dat wie daar geen moeite mee heeft 'vast sympathiek' is. Bovendien is 'tijdelijk irrelevant' iets anders dan 'irrelevant'. Het betekent hier slechts dat Dylans Americana niet nodig zijn om te verklaren waarom de in 2016 aan hem toegekende Nobelprijs terecht is.
Malicieus wordt Huﬀ waar hij vier regels uitOne of Us Must Knowuit hun verband rukt en stelt dat ik op grond van de laatste twee de lezer vraag 'wie er beter in geslaagd is ontoereikendheid in de liefde tot een aangrijpend lied te smeden', terwijl ik mij hiervoor beroep op de complete tekst, drie strofen van twaalf regels. Dit heet lezersbedrog.
Ten slotte is er dan Huﬀs afwijzing van mijn boek als geheel: 'Wie de vele artistieke wendingen van Dylan wil begrijpen (...) zou zich júist met Amerika moeten inlaten, lijkt mij.' Dit bewijst dat Huﬀ de portee van mijn boek fundamenteel verkeerd begrijpt of erger: niet wil begrijpen. Maar ja, hij is geen babyboomer.
WOUTER VAN OORSCHOT,
Amsterdam
U kunt uw ingezonden brief van maximaal 400 woorden sturen naargroene@groene.nl
Jan Rothuizen