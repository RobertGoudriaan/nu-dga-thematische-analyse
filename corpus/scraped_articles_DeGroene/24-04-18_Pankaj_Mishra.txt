Pankaj Mishra

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
18 april 2024
Het essayDe shoah na Gazavan Pankaj Mishra inDe Groenevan 4 april schetst een beeld van een consequent onderdrukkend en onrechtvaardig Israëlisch beleid richting de Palestijnen. Dat beeld is veel te eenzijdig. Zo noemt Mishra nergens Rabin en de Oslo-akkoorden. Een vredesinitiatief dat Hamas zocht te ontregelen met een reeks terreuraanslagen.
Evenmin vermeldt hij het zeer vergaande vredesaanbod van Barak in 2000 dat Arafat beantwoordde met de tweede intifada. En verder terug in de tijd, 1967, blijft het keiharde Arabische nee tegen welke vredesonderhandeling met Israël dan ook eveneens onbenoemd.
Deze onverzoenlijkheid van hardliners aan Palestijnse kant past niet in het plaatje van Mishra's narratief. Hij houdt dat dan ook consequent buiten beeld. Het is binnen een aldus gecreëerde context dat hij de plaats van de shoah in het Israelisch narratief bespreekt. Ik zal niet ontkennen dat Netanyahu de herinnering aan de holocaust in zijn retoriek politiek misbruikt. Maar Mishra gaat een bedenkelijke morele grens over als hij schrijft dat Israël als natie 'de grove sociaal-darwinistische les uit de shoah trekt dat het overleven van de ene groep mensen gaat ten koste van de andere'.
Even verder schroomt hij niet Israël een 'overlevingspsychose' toe te schrijven. Een merkwaardige uitspraak in het licht van de geopolitieke realiteit. Israël wordt wel degelijk chronisch in zijn voortbestaan bedreigd. Op het moment dat Amerika's militaire steun zou wegvallen is het land in één keer uiterst kwetsbaar. En laat niemand denken dat zo'n scenario ondenkbaar is. JEROEN BOL
Jan Rothuizen