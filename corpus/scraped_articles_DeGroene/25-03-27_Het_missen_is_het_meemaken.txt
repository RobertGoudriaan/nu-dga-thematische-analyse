Het missen is het meemaken

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
27 maart 2025
JEUGDTHEATER Jammer als je hier niet bij bent
Het moet de nachtmerrie zijn van acteurs in het jeugdtheater: scholieren die tijdens een voorstelling het podium bestormen. Bij Theater Artemis gebeurt dat momenteel. Eerst rennen een paar stoere tieners de vloer op, en dan volgt een chaotische massarun vanuit de zaal. Klassenbegeleiders en zaalwachten moeten optreden om iedereen weer terug op de tribune te krijgen. Maar het jonge publiek doet precies wat de theatermakers beogen.
Best wel jammer als je hier niet bij bentvan meesterontregelaar Jetse Batelaan gaat overfomo,fear of missing out.Deze nieuwe voorstelling gáát daar niet alleen over; de angst om iets te missen wordt ter plekke aangezet bij de doelgroep van 12+.
Dat gebeurt met een geniale ingreep. Het podium wordt grotendeels in beslag genomen door een zogenaamde Party Box. Een hoge, afgesloten ruimte met spiegelende wanden, waaruit luide bonkmuziek klinkt.'Sold Out!'meldt de lichtkrant erboven. Drie Artemis-acteurs staan er in verwarring naast. Het theater waar ze zouden spelen is vanwege geldproblemen een sponsordeal gesloten met Party Box.Com, proberen ze tussen de bonkende beats door te vertellen. Het feestje in de box zou nu afgelopen moeten zijn. Ze zijn aan het bellen met Party Box.Com maar staan in de wacht. Dus of het publiek nog even geduld heeft.
Dan meldt de lichtkrant boven de feestbox dat er vier plekken vrij zijn. De acteurs twijfelen of ze naar binnen moeten gaan. Dus grijpen de brutaalste tieners hun kans en snellen naar de met paaltjes gemarkeerde ingang van de box. Alleen de eerste vier komen door de deur, de rest van de dringende rij niet. Acteurs Elias de Bruyne, Tim van Dongen en Claudia Kanne drentelen met een geestig onderkoelde wanhoop om de weer gesloten box, en bespreken wat te doen.
Buiten hun zicht krijgt het publiek telkens een glimp van het feest binnenin als de spiegelwand even doorzichtig wordt. Een grote groep leeftijdsgenoten blijkt daar aan het dansen te zijn. Inclusief de vier geluksvogels uit de zaal. En met elke korte blik op het feestje, is dat verder opgeleukt met partyspullen: cowboyhoeden, boa's, feestkleding en uiteindelijk opblaasbare feestobjecten.
Het is indrukwekkend hoe de voorstelling het opgedraaide publiek vervolgens meeneemt in de verstilling. In een goochelachtig spel met de feestgangers die verschijnen en verdwijnen, belanden de acteurs ombeurten alleen in de partybox. Ze hadden afgesproken om bij elkaar te blijven, maar er ontstaan steeds bondjes tussen twee van de drie. Ontroerend is de eenzame dans van de huilende Claudia op het feestje - je hoort dan alleen het geluid van de andere feestgangers - terwijl Elias en Tim samen stiekem buiten het theater shoarma zijn gaan halen.
Het gevoel buitengesloten te zijn, heeft bezitgenomen van de acteurs. De jonge toeschouwers worden merkbaar meegenomen in de herkenbaarheid van dit drama. Juist omdat zij níét op het feestje zijn, maken zij dit mee. Na afloop is het de vraag wie van de aanwezigen nou eigenlijk het meeste heeft gemist.
Marijn van der Jagt