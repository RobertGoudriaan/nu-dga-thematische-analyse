Zeekreng

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
12 december 2024
0
blote voeten op asfalt dat barst een nieuwe tijdrekening begint vanaf de vloed die blijft komen er wordt afgeteld naar een knal
nog maar weinigen lopen op land enkelingen waden tot aan de kuiten met wat laatste bezittingen op een vlot achter zich aan het is geen nieuws dat kinderen als eersten het eten laten de rand van de wereld afdrijvenlaat ons de andere kant op kijken
de wensput is overgelopen we bleven hem toewerpen wat we wilden ruilen voor iets ondenkbaar beters zoals de eindigheid van koude seizoenen
nu breken arken stuk op het ijs dat 's ochtends onder de naderende zon weer omsmelt tot water langs onze aangroeiende vinnen
1
je verbrandt de doden in een ondergaande gloed al wie verloren is, draag jeritueel mee op de schouders water ontneemt hun gewicht
je vergeet een scherp voorwerp toe te voegen aan de urn op je rug gebonden toch heb je een oude naald op zak een scherf, een graat van je eigen lichaam
je bent al te ver heen, stookt een vuur op de buik van het eiland waar je even rust het loeit en zinkt naar een verdronken stad de golven nemen jou en de vonken mee
met tegenzin maak je de kruik open hier ademen betekent water zuigen slikken en braken, ontsnappende as glijdt je open mond in duisternis maakt zien overbodig het sterven begint je verwart het met leren ademen onder water
2
op de bodem van de zee graast een dochter naast haar moeder boven hun hoofd drijft de oude wereld voorbij
wat verderop scheuren tanden de huid van een gezonken schip open een volk stroomt blind naar binnen
slechts een paar van hen hebben nog ogen sturen de anderen met geluid in de goede richting
de jagers plunderen al wat glanst in zonlicht dat door donker water breekt: het heeft waarde voor wie nog een schim kan zien
ze glippen geruisloos langs elkaar kijken de ogen uit hun handen laten zich in geen netten strikken het gezwollen lichaam van een oude man dwaalt als een vreemde tussen het volk terwijl het naar de oppervlakte stijgt laat het elke hoorndrager onberoerd
zijn drietand splijt geen rotsen meer wat blijft liggen tussen het wrakhout is aangetast
3
je gevorkte staart slaat het inheemse ritme van schuimkoppen in de wind
vrouwen lachen spitse tanden bloot: geen god die met graten huizen bouwt zwemt hier nog tussen de haaien op schamel land verzwelgt water elke nieuwe stad elke belofte die je steeds weer optrekt uit aangespoelde botten
's nachts leeft de menigte onder een laag ijs - een spiegel met rode randen - voedt zich met zichzelf in haar slaap
wil je vluchten, druk dan je voorpotentegen je borst, genereer snelheid stroomlijn je lichaam
4
soms rijst een nieuwe stam als een eenzaam eiland bezaaid met rotsen en pokken als rustplaats voor vogels die eeuwig in kringen vliegen op zoek naar verloren land
huid rimpelt hier al lang niet meer dan het water vraagt opnieuw sluit het volk de ogen voor zout poetst zijn schubben op tot oorlogsschild
de stam schenkt zoet water slaat soms een bron in eigen schoot niemand hoeft zacht te zijn om te baren, een kind aan de borst te drukken