Laatste dagen Kroniek van kunst&cultuur

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
10 augustus 2023
FILM L'ultima notte di Amore
Italiaanse politiefilms uit de jaren zeventig,poliziotteschi,hebben net als andere populaire genres uit dat land en in die tijd een kenmerkende soundtrack met een stijlmix van jazz, funk en psychedelische, elektronische muziek. Wijlen de grote Ennio Morricone nam een flink deel hiervan voor zijn rekening, maar hij was zeker niet de enige. In ieder geval herleeft die specifieke stijl in Santi Pulvirenti's composities voorL'ultima notte di Amore,een nieuwe, uitstekend gemaakte poliziottescho waarin het leven van een Milanese agent op de laatste avond van een dertig jaar lange carri√®re op z'n kop staat.
Het mooiste van Pulvirenti horen we tijdens de titelsequentie als de drone-camera van regisseur Andrea Di Stefano de stad bij nacht in beeld brengt door langs verlichte wegen en gebouwen te zweven richting een tafereel dat het verhaal op gang brengt. Hoorbaar is iemand die ritmisch uitademt terwijl een akoestische gitaar gevolgd door een elektronische sound, een klavecimbel, een crescendo vormt. De muzikale opbouw eindigt in het appartement van detective Franco Amore (Pierfrancesco Favino) waar zijn vrouw Viviana (Linda Caridi) een verrassingsfeest voorbereidt om zijn afscheid te vieren. Maar Amore is er niet, Amore is aan het joggen. Zogenaamd. Even later arriveert hij. Maar dan is er al veel gebeurd.
Wat zich afspeelt in de uren voorafgaand aan het feest onthult regisseur Di Stefano mondjesmaat door het perspectief telkens te wisselen. Het lijkt erop dat Amore in zijn laatste dagen als agent is gevallen voor de verleiding om bij te klussen voor Chinese gangsters, hoewel de opdracht legaal en onschuldig lijkt: verzorg de beveiliging van een vrouw die vanuit China in Milaan arriveert en die een 'waardevol pakje' bij zich heeft. En krijg daar dan dik voor betaald. Amore dacht: mij best. Het probleem komt als blijkt dat Amore zonder dat te beseffen voor deze job uitgezocht en gescreend is, juist hij die volgens een collega een 'grotere pacifist dan Gandhi' is.
Onderweg met 'het pakje' en de Chinese vrouw gaat het verschrikkelijk mis. In de enscenering van de actie leent Di Stefano flink bij zowel de klassieke poliziotteschi als deneo noir-films uit de jaren tachtig en negentig, zoals Michael MannsThief. Op de maat van zich herhalende motieven uit Pulvirenti's compositie - het geluid van ritmisch ademen en het schel klinkende klavecimbel - krijgt het geweld, dat zich hoofdzakelijk afspeelt in een auto, iets claustrofobisch. Tegelijkertijd lijkt het alsof dat eindeloos duurt, zoals in een nachtmerrie, terwijl de werkelijke tijdspanne misschien een paar minuten betreft.
Even subtiel wordt dan ook de diepere laag in de vertelling duidelijk. Wanneer de officier van justitie de bijna gepensioneerde agent ondervraagt, vangt hij een glimp op van de diamanten in de ring aan haar vinger. Amore: een eerlijke man die geen kant op kan in een corrupte wereld.
Gawie Keyser
Te zien vanaf 10 augustus
Loris T. Zambelli | Pierfrancesco Favino in L'ultima notte di Amore