De ecobourgeoisie

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
7 april 2022
InDe Groenevan afgelopen week staan achter elkaar twee scherpe analyses van gerelateerde crises die ons leven nu en straks totaal veranderen (aandacht en klimaat). Vooral Jaap Tielbeke's introspectie (de wereld staat in de ﬁk en hij droomt van zijn koophuis) legt een structurele oorzaak van deze crises bloot: wij, geprivilegieerde 'linkse' jeugdigen, vormen een vleugellamme ecobourgeoisie. We bewegen niet snel genoeg en spelen een machteloze, vaak collaborerende rol in de mondiale kapitaal-ecocide-machine.
Maar de machteloosheid die je voelt na het lezen van de artikelen van de goed gevinkte jongens is niet helemaal terecht. We kunnen wel degelijk wat bewerkstelligen met onze vele privileges. Allereerst: koop geen huis! Cody Hochstenbach leert ons inUitgewoondhoe het door neoliberalen strategisch gestimuleerde huizenbezit ons structureel rechtser doet stemmen, hoe het solidariteit doet verdampen.
En doe meer: rijd je auto in de prak, koop een ﬁets. Je cv is er enkel om je leidingen vorstvrij te houden. Neem niet de trein, maar ga te voet naar Kopenhagen. Nee, niet om je 'ecologische voetafdruk te verlagen' - f*** die neoliberale, individualistische mythe - maar om je omgeving te laten zien dat deze crises je aan het hart gaan. Dat straalt op hen af. Laat zien dat je solidair bent met minder geprivilegieerden (de bij, de geïllegaliseerde Somaliër, het bos bij Nedcar) en maak ruimte voor hen. Laat 'solidariteit' de plek in je leven innemen die je nu reserveert voor het rentepercentage op je hypotheek.
Doe meer! Breng je smartphone naar het klein chemisch afval, waar dat ding hoort. Verdien minder geld. Vorm en versterk allerhande linkse clubjes: Code rood, Extinction Rebellion, de lokale bibliotheek. Bezet fossiele infrastructuur. Wij geprivilegieerden zijn hier met velen, waar wachten we nog op? Het volgende IPCC-rapport?
SOON BIN,Wormer