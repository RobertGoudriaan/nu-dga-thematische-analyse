Pakistaanse nomaden strijden met de landheren om water Extreem weer

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
13 maart 2025
Gespannen kijkt een herder in de woestijn naar de strakblauwe lucht waar geen enkel wolkje aan te bekennen valt. De nomaden in de Pakistaanse Cholistanwoestijn, een gebied zo groot als BelgiÃ«, snakken al meer dan vijf maanden naar regen. De toba's, de natuurlijke drinkplekken voor het vee, zijn nagenoeg opgedroogd. 'We trekken steeds verder de woestijn in op zoek naar drinkwater', vertelt de herder. De overheid legde weliswaar een waterleiding aan, maar die gaat maar een paar kilometer de woestijn in. Wanneer er water komt weten de bewoners niet. 'De watervoorziening is net zoals het weer onvoorspelbaar', zegt de herder.
De winter is nog niet voorbij en toch stijgt het kwik de komende week naar boven de veertig graden. De moesson, het regenseizoen, begint pas over enkele maanden. De herders mopperen dat Pakistan niet zoals buurland India ondergrondse waterputten bouwt voor in tijden van langdurige droogte. Toch worden vanuit de rivier de Indus zes kanalen gegraven richting de woestijn. 'Dat water is echter niet bestemd voor ons. Grootgrondbezitters gaan met dit irrigatiewater woestijnland omzetten in nog meer landbouwgrond', vertelt de herder. Pakistan blijft een feodale middeleeuwse samenleving waarin de landlozen geen rechten hebben. De grond is voor veel geld aan de machtige landheren verkocht, terwijl de woestijn aan de nomaden toebehoort. Maar die laten zich niets meer wijsmaken sinds ze over een mobiele telefoon beschikken. Ze komen in opstand.
Van de grote islamitische Al-Khidmat Foundation ontvingen ze zonnepanelen waarmee ze hun mobieltjes kunnen opladen. Door klimaatverandering trekken steeds meer families naar de stad. Van de miljoen nomaden die hier ooit met hun kamelen, runderen en schapen leefden, is nog maar twintig procent over.
Het weer wordt er de komende dagen niet beter op. De temperatuur blijft alsmaar stijgen, blijkt uit de weersvoorspellingen die de herders met hun smartphones voortdurend volgen. De echte hitte moet echter nog komen, weten ze. 'Vorig jaar juli steeg het kwik boven de vijftig graden. Onze woestijn behoort tot de heetste plekken op aarde.' Maar de Pakistaanse regering in Islamabad bekommert zich vooralsnog niet om het vee in de Cholistan-woestijn.
...