Babygirl

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
27 maart 2025
Aanvankelijk twijfelde ik of ikBabygirlwilde gaan zien, ik dacht (of hoopte?) dat de thematiek me niet zou aanspreken. Een positieve bespreking van Marja Pruis inDe Groenetrok me over de streep. Ik ben het met haar eens dat het een goedgemaakte, intelligente en zelfs grappige ﬁlm is.
Ik stoor me aan de onzin die Reijn en ook Pruis over zich heen krijgen. Sommige feministen, waaronder Marijke Schermer waarmee Pruis inDe Groenevan 13 maart een briefwisseling heeft, beweren datBabygirleen 'foute' ﬁlm is, want over een vrouw die zich seksueel onderwerpt aan een man. Dit is gebaseerd op het hardnekkige misverstand dat ﬁlm een uitsnede uit de realiteit is. AlsofBabygirlbedoeld is al pleidooi voor vreemdgaan met je stagiair. Film is kunst en kan realisme nastreven, maar ook verlangens en fantasieën verbeelden. In dat licht zou je de seksuele relatie die Romy aangaat met haar stagiair kunnen zien als een metafoor voor de behoefte aan overgave, de behoefte om écht gezien en geraakt te worden. In die zin vond ik de ﬁlm overtuigend en zelfs ontroerend.
Ook zou je de stagiair en de echtgenoot van Romy kunnen zien als respectievelijk de nieuwe versus de traditionele visie op vrouwelijke seksualiteit. De stagiair begrijpt Romy's seksuele fantasieën, ze mag ze bij hem uitleven, en hij veroordeelt haar er achteraf niet om. Haar man daarentegen, hoe goedig en gezellig ook, kapt Romy af als ze erover probeert te vertellen. Het past niet in het beeld dat hij van vrouwen, van zijn vrouw, heeft.
Uiteraard staat het iedereen vrij een ﬁlm puur op morele gronden te beoordelen. Dat gebeurt ook al sinds cinema bestaat, of het nu christelijke, marxistische of, meer recent, feministische mores zijn, maar het levert nogal armoedige ﬁlmkritiek op.
Tot slot nog een ﬁlmisch argument waaromBabygirlwél taboedoorbrekend is. De ﬁlm speelt met de conventies van ﬁlm noir, waarin de held verleid wordt door een getrouwde vrouw, die een geldbeluste femme fatale blijkt en hem in een duister complot betrekt. Al decennia wordt dit verhaal verteld vanuit het perspectief van de mannelijke held, en moet de femme fatale, die ook staat voor (angst voor) vrouwelijke seksualiteit, aan het eind van de ﬁlm dood. En de held? Ach, hij is ook maar een mens... InBabygirlwordt dit verhaal eens vanuit de getrouwde vrouw verteld, die zowaar geen monster maar een mens blijkt, en aan het eind eens niet dood hoeft.
MARIE CLAIRE MELZER,Amsterdam
Jan Rothuizen