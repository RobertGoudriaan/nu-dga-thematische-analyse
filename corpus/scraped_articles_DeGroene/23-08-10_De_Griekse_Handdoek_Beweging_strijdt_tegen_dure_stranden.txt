De Griekse Handdoek Beweging strijdt tegen dure stranden

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
10 augustus 2023
Athene −Het begon allemaal twee maanden geleden op het populaire Griekse eilandje Paros. De beelden van idyllische strandjes met ligstoelen en parasols tot in de branding, van het ene tot het andere uiteinde van het strand, gingenviralop sociale media. Geen korreltje vrij zand meer te zien.
Alleen badgasten die dik betaalden voor ligstoelen en verplichte consumpties konden nog genieten van zee en strand. Mensen die het waagden ergens op een vrije millimeter een handdoek neer te leggen, kregen slaande ruzie met betalende gasten of speciaal ingehuurd personeel. Er vielen klappen en gewonden.
Uit het niets greep een spontaan ontstane Griekse burgerbeweging om zich heen: de 'Handdoek Beweging'. Niet alleen anarchisten en andere bekende activisten riepen op tot burgerlijke ongehoorzaamheid, maar ook gewone Griekse kerels met bierbuiken, vermoeide huisvrouwen met kleuters, opa's en oma's, verlegen tieners, brave hardwerkende onderbetaalde adolescenten.
Zelfs de regeringsgezinde media die doorgaans angstvallig zwijgen over het geringste dat het toerisme-imago kan schaden, besteedden aandacht aan de Handdoek Beweging. Ondanks het zomerreces greep de politiek in. Er werden controles en boetes aangekondigd. Vrijdagnacht haalden op Naxos vrachtwagens zonder nummerplaten duizenden stoelen en parasols weg. Sindsdien volgen andere eilanden. Grieken filmen nu overal jubelend hoe de stranden weer van hen worden.
In de Griekse grondwet staat dat alle stranden altijd voor iedereen vrij te gebruiken moeten zijn. Een heilig Grieks recht. De neoliberale regering-Mitsotakis had vorig jaar met een decreet dat recht deels in de verkoop gegooid. Delen van beschermde stranden mochten opeens, als je daar een vergunning voor kocht, geëxploiteerd worden. Wat iedereen had voorspeld, gebeurde: de kersverse exploitantenmaffia hield zich niet aan de regels en zette veel meer stoelen en parasols neer dan de vergunning toeliet.
Wat bij de dodelijke Tempe-treinramp, de Pylos-schipbreuk met 650 doden, de bosbranden en de illegale pushbacks van vluchtelingen niet gebeurde, veroorzaakten de volgepakte stranden wel: massaal protest. 'Dát pikten de Grieken massaal niet meer', klaagt Petros Constantinou, voorzitter van de linkse beweging KEERFA. 'Kregen we voor de vluchtelingen maar zoveel mensen op de been, dan zou díe horror ook meteen afgelopen zijn. Maar dat interesseert níemand.'