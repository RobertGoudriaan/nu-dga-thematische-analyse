Klankcontinuüm

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
31 augustus 2023
KLASSIEKE MUZIEK György Ligeti
Dit jaar werd György Ligeti, een van de grootste naoorlogse componisten, honderd jaar geleden als Hongaar geboren in het Roemeense stadje dat sinds 1941 Tarnaveni heet. Verder was Ligeti joods, dus à la Mahler meervoudig ontheemd in de door antisemitisme aangevreten wereld waaraan hij tijdens de Tweede Wereldoorlog zijn broer en vader zou verliezen.
Gelukkig staat er in het laatste stuk herdenkingsjaar nog een aantal topstukken op de rol. Voor mij blijft hij het meest muzische genie onder de grote naoorlogse vernieuwers. Hij vond echt iets uit en altijd was het iets waar niet alleen de geest maar ook het hart zich aan kon laven. Op 16 september combineert George Benjamin uitvoeringen van zijn vroegeAt First Lighten zijn korte kameroperaOver the Little Hillmet Ligeti'sKammerkonzert. Op 16 december dirigeert in Amsterdam een andere componist, de Duitser Enno Poppe, naast een première van Rozalie Hirs en zijn eigen orkestwerkHirnhet groteAtmosphèresuit 1961 én hetVioolconcert(1990-1993).VioolconcertenKammerkonzertzijn op 23 september ook in het Muziekgebouw te horen met het Franse orkest Les Siècles onder leiding van de meesterdirigent François-Xavier Roth.
In al die stukken creëerde Ligeti nieuwe hoorsensaties. Hij was in alle stadia van zijn leven de opwindende musicus die een Boulez en Stockhausen nooit in die mate werden.Atmosphèresis meer dan een grootscheeps experiment met micropolyfone orkestrale dichtheden een bezwerend en meeslepend klankcontinuüm dat zich als een mantel van geluid om het oor wikkelt - je weet nog steeds niet wat je hoort.
HetKammerkonzertuit 1970 is een manische spirituele séance, bonkend en stampend, dampend en ratelend, mechanisch hakerig en vloeibaar tegelijk, soms oplossend in unisonoklanken zoals je ze nooit eerder hoorde. In het na de magische opening wilde, expressionistischeVioolconcertvreemde, verschoten, microtonale klanken; het bijna dierlijke geluid van huilende ocarina's in het tweede deel. Daar woedt een Ligeti die zijn mantel heeft afgelegd en naakt deAngstgegnervan een traumatisch leven wenend van zich afspeelt. Dit was en blijft nieuwe muziek van een radicaliteit waar alle rekenaars in Darmstadt en Donaueschingen een punt aan konden zuigen.
Bas van Putten