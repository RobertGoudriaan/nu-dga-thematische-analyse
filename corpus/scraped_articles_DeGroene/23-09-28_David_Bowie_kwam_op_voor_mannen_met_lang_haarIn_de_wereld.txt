David Bowie kwam op voor mannen met lang haar In de wereld

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
28 september 2023
Londen- De eerste keer dat David Bowie op de bbc verscheen, heette hij nog David Jones. Het was in 1964 toen de bebrilde en kalende presentator Cliff Michelmore de kijkers van het actualiteitenprogrammaTonightkennis liet maken met'Davy Jones of Plaistow Grove',een zeventienjarige jongeman die bij zijn ouders woonde in Sundridge Park, een even groene als saaie wijk in Zuidoost-Londen. De jonge gast, vergezeld door lotgenoten, kampte met een modieus probleem: lang haar.
Dat waren de Londenaren niet gewend. 'In de laatste jaren heb ik opmerkingen als"Darling!"en "Kan ik je handtas dragen?" gekregen. Dat moet stoppen', zei Jones. Om aandacht te vragen voor dit maatschappelijke probleem had hij The Society for the Prevention of Cruelty to Long-Haired Men opgericht, een variant op de Royal Society for the Prevention of Cruelty to Animals, de dierenbescherming.
Het interview staat in het pas verschenen boekBowie at the BBC: A Life in Interviews.De zanger was een vaste gast bij de omroep, maar de samenwerking begon met een valse noot. Een jaar nadat hij zijn beklag deed over de discriminatie van langharigen, deed Bowie, zoals hij inmiddels heette, auditie bij de publieke omroep met The Lower Third. De band klonk als The Who en speelde onder meer een variatie opMars,een muziekstuk van Gustav Holst.
De juryleden waren nog vernietigender dan de commentaren van de bouwvakkers op zijn blonde manen. 'Een onschadelijke, prettige leegte', schreef de een, 'de groep heeft niets om aan te bevelen', noteerde de ander. De zanger had, zo luidde het, 'geen enkele persoonlijkheid'. Uiteindelijk werd de groep gered door John Peel. Deze bekende discjockey zag wel het talent van de blonde jongeman.
Bowie zou tientallen keren op de bbc worden ge√Ønterviewd. Fameus was zijn gesprek in 1999 met Jeremy Paxman, waarin Bowie onder meer sprak over de opkomst van internet. 'We staan aan het begin van iets opwindends en angstaanjagends', voorspelde hij. Drie jaar later zat Bowie op de praatstoel van de onlangs overleden Michael Parkinson, die andere meesterinterviewer van de bbc.
Bowie trakteerde de natie op een heerlijke anekdote over een optreden van de piepjonge Rolling Stones. 'Ga naar de kapper!' riep een toehoorder, waarop Mick Jagger antwoordde: 'Wat, en er dan als jou uitzien?'
Geen wonder dat Bowie en Jagger boezemvrienden werden.