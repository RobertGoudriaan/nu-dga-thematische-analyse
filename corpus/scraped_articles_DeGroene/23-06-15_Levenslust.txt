Levenslust

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
15 juni 2023
POPMUZIEK Janelle Monaé
Het moet voor Janelle Monaé een verademing zijn geweest omThe Age of Pleasurete maken. De vorige albums van de Amerikaanse zangeres waren tot in het kleinste detail uitgedacht - en met resultaat, want steeds weer leverde ze verrassende mengsels af van r&b, soul en pop. Al voelen dergelijke genreaanduidingen eigenlijk te generiek voor haar werk. Monaé maakte meerdere vernieuwende conceptalbums, die thematisch en productioneel subliem in elkaar staken. Een van Monaé's grootste plussen: dat ze allerlei stijlen en invloeden heel natuurlijk kan vermengen, en zich daardoor al jaren overtuigend heeft los gewurmd van de geijkte formules van veel hedendaagse popmuziek.
Tot nu toe, althans.The Age of Pleasure,haar vierde grote studioalbum, is veel losser dan eerder werk. Zomerser ook - en triomfantelijker.'No, I'm not the same',zingt ze ferm op openerFloat,ondersteund door levendige blazers. Wat die zelfbenoemde verandering inhoudt: de nummers gaan ditmaal niet over fictieve personages of uitgedachte concepten, Monaé heeft het vrij anekdotisch over zichzelf. Over haar hedendaagse bestaan als queer, die sinds kort ook publiekelijk als non-binair door het leven gaat - maar daaraan toevoegt dat het haar niet uitmaakt of je 'ze' of 'hen' schrijft.
'I don't step, I don't walk, I don't dance',zingt ze voluit op dat openingsnummer.'I just float, float, float, float/ I don't dance, I just float.'
En zo klinkt deze nieuwe plaat ook: alsof Janelle Monaé (1985) zich laat meevoeren. Door alle samples en momenten van euforie die zich in de studio aandienden. Door de vele stijlen die ze ook hier combineert, maar veel minder uitgekiend dan voorheen, met minder overkoepelend verhaal, meer ruimte voor lichtheid. Veelvuldig duiken er flarden reggae en reggaeton op, in sommige nummers lopen oude rifjes en samples fraai over in opzwepende moderne beats.
The Age of Pleasurelaat zich het beste omschrijven als een dertig minuten durende viering - van het leven, van Monaé's lichaam, van seksuele vrijheid. Zonder enige schaamte of voorbehoud begint ze nummers met zulke oneliners:'If I could fuck me right here right now/ I would do that'.Uit veel monden zou zo'n tekst ergerlijk plat zijn, maar als Monaé het zingt, klinkt het stoer. Ook doordat ze vervolgens op een overtuigende, toegankelijke manier r&b en soul en pop in elkaar laat overvloeien.
Toch behoudtThe Age of Pleasureiets vluchtigs. Het album klinkt weliswaar fris en begeesterd, maar minder gelaagd dan Monaé's eerdere werk. Er staan nummers op die zo door, zeg, Rihanna of Beyoncé of minder grote namen gemaakt zouden kunnen zijn. Tegelijkertijd doet Monaé iets wat veel grote artiesten voor haar deden, juist sommigen van haar muzikale voorbeelden, zoals Prince of Michael Jackson: ze voegt een nieuw geluid toe aan haar oeuvre, en laat de levenslust eens ongeremd de boventoon voeren.
Thomas Heerma van Voss
Janelle Monáe -The Age of Pleasure
Mason Rose | Janelle Monaé