Niña Weijers

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
9 november 2023
Dat we niet meer luisteren naar onze innerlijke stem, zei, in dit geval, de schrijver naast wie ik op een sofa zat. Ik kon niet tegen de leuning zitten zonder dat mijn voeten boven de grond bungelden, dus zat ik op het puntje. Ik zit altijd op het puntje, maar alleen kleine mensen beseffen dat dit de reden is.
Ik vroeg me af wat hij bedoelde met innerlijke stem, en 'we', en 'niet meer'. Hadden we ooit ergens naar geluisterd waarvoor we nu doof waren geworden? Waren we ooit echter geweest dan we nu zijn, volwassener, zelfs menselijker? Kon de schrijver die naast me zat de stem wél horen, en zo ja, wat zei die dan?
Het gekke is dat de minst zweverige mensen er soms ideeën op nahouden die rechtstreeks van welke wellnesscoachings-goeroe-influencer dan ook afkomstig lijken te zijn. Wat ze ook met elkaar gemeen hebben, is de overtuiging dat zij iets horen wat voor de meesten van ons onverstaanbaar is (geworden).
Ik begon me, daar op die sofa, en in stilte, af te vragen hoe dat eigenlijk werkt, met vervreemding. Raak je eerst van jezelf vervreemd, en vervolgens van anderen? Of is het precies andersom?
Het meest liefdevolle en het meest bedreigende dat iemand tegen mij kan zeggen is: ik ken jou toch. De paar mensen die me echt kennen weten dat ikeigenlijkaltijd de baas wil zijn, en ben. Dat ik het liefst iedereen aan de kant zou duwen die staat te treuzelen, dat ik zou willen roepen WAT ZEG JE, iedere keer dat iemand te zacht praat omdat die dat zichzelf heeft aangeleerd. Mijn innerlijke stem is een tiran, en als ik stil ben klinkt hij het luidst.
In de openingsscène vanAnatomy of a Fallwordt een schrijver geïnterviewd in haar huis. In plaats van te antwoorden op de vragen begint ze vragen aan de interviewer terug te stellen. De sfeer is vanaf het eerste moment vreemd, ongemakkelijk, broeierig. Dan wordt ergens in een kamer boven hen keiharde muziek opgezet, een instrumentale versie van 50 CentsP.I.M.P.Het interview moet worden afgebroken, het nummer overschreeuwt hun stemmen ruimschoots, heft de grenzen op tussen binnen- en buitenwereld. Het is een strategische zet van de echtgenoot, een offensief in wat een lange, huwelijkse grondoorlog blijkt. Nog geen uur later ligt hij dood in de sneeuw, gevallen of geduwd. Het nummer staat nog altijd op repeat.
Het is de superkracht van de film, die zonder het nummer misschien wel goed was geweest maar niet werkelijk memorabel. Het heeft iets opwindends en opzwepends, het zegt alles maar geeft niets prijs, is een oase van woordeloosheid in een film - een rechtbankdrama, in essentie - die geheel en al draait om taal (in de rechtszaak die tegen de weduwe, nu moordverdachte, wordt aangespannen begint de aanklager over delyrics. Vond ze die, als geëmancipeerde vrouw, niet een beetje misogyn? Had dat misschien haar woede gewekt?Het was een instrumentale versie,antwoordt haar advocaat).
Op Spotify zocht ik later naar precies de juiste uitvoering; die bleek er eentje van de Bacao Rhythm & Steel Band. Ik draaide hem vol over mijn speakers, en nog eens, tot de bovenbuurman een tegenaanval begon met UnderworldsBorn Slippy.
Zittend op die sofa, naast de schrijver met innerlijke stem, drong het deuntje zich opnieuw aan me op. Het ging erom dat we niet wisten of ze het gedaan had. Het ging erom welk verhaal we kozen te geloven, en het ging erom op basis waarvan we ervoor kozen dat te geloven.
Kan een oorwurm ook een innerlijke stem zijn? Kun je op de vraag wie je bent, wat je werkelijk denkt, antwoorden:I don't know what you heard about me, but a bitch can't get a dollar out of me?
Dat, maar dan alleen met instrumenten?
'Yeah, in Hollywood they say, there's no b'ness like show b'ness In the hood they say, there's no b'ness like hoe b'ness, you know?'
50 Cent,P.I.M.P.