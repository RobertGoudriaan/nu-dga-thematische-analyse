God is echt

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
9 januari 2025
POP Cameron Winter
Het debuutalbum van Cameron Winter, zanger van de New Yorkse rockband Geese (doorRolling Stoneuitgeroepen tot een van de beste van dit decennium) heetHeavy Metal.Het album is geen van beide: rock noch metal.
De openingszin is alvast fantastisch. Die luidt:'I will keep breaking cups until my left hand looks wrong'.Het is niet voor het eerst dat Winter (22 jaar oud) doet denken aan de jonge Bob Dylan. Maar dan met de stem van de jonge Tom Waits, en soms de jonge Nick Cave, ook in de wijze waarop hij zijn woorden rekt. Wat een begeleiding ook. Zitten zijn medemuzikanten wel in hetzelfde nummer, vraag je je eerst af, of minstens in dezelfde kamer? Maar uiteindelijk leiden al die ogenschijnlijk losse eindjes toch naar hetzelfde punt. Het nummer heetThe Rolling Stones.Is de titel net zo misleidend als die van het album? Nee, want halverwege duikt inderdaad een Rolling Stone op:'Like Brian Jones, I was born to swim.'Het was 1969 toen Jones verdronk in zijn zwembad, dustoo soonkomt de zin niet.
In het tweede nummer, dat swingt en soult en schmiert als het beste werk van Rufus Wainwright, aan wie Winter ook al doet denken wanneer hij zijn stem ver de hoogte in gooit, zit ook zo'n zin:'I'm blind/ and you are ugly/ it's so easy to want you.'Winter heeft humor, en het is humor met pijn, zoals er andersom ook vaak comedy in zijn tragiek zit.
Dat is iets anders dan alles wéglachen, en het bewijs daarvan is$0,een pianoballad met een bezwering in koortjes en manische herhaling die doet denken aan zowelI Am a Bird Nowvan Antony and the Johnsons als aan het recentere werk van Nick Cave. Na het vinden van de liefde (Nina is haar naam, het zou zomaar Simone kunnen zijn) belijdt Winter zijn geloof in de stelligheid van de zelfovertuiging:'God is real/ I'm not kidding, God is actually real/ I'm not kidding this time/ I think God is actually for real.'
Het hoogtepunt isNina + Field of Cops(alweer Nina, toch niet Simone, waarschijnlijk). Alweer zo'n openingszin die talloze vragen opwerpt, maar toch vooral ontzag voor de kracht van Winters beeld:'Your building is full of people who hate you/ And bite off fingers and eat from piles.'Van harp tot trompet; ze stijgen op, met Winter mee, terwijl hij zijnspoken wordop muziek zo bezeten zingt dat de microfoon in zijn keel lijkt te verdwijnen. En als het dan na zes minuten plots afgelopen is, kun je alleen denken: nu al? En verder kauwen op de poëzie van al die stellige, dan weer raadselachtige zinnen als:'I'll love whatever kicks me hardest in the mouth'.
Leon Verdonschot
Cameron Winter -Heavy Metal(PIAS)
Adam Powell | Cameron Winter