Het leven, een opgave

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
16 mei 2024
TELEVISIE S10
Halverwege de documentaire over zangeres S10 gaan we terug in de tijd. We zien bakker Abel in 2015 op bezoek bij een meisje, Stien. Samen taart maken. Zij is veertien en lijkt al verbluffend op de twintiger die we eerder in de film zagen deelnemen aan het Eurovisie Songfestival 2022 in Turijn. Abel vertelt ze, volwassen kalm, dat ze geen contact heeft met haar vader, en dat ook niet wil. En dat steeds verhuizen vervelend is, 'maar het is niet anders; je kunt niet alleen maar verdrietig zijn, je moet ook verder.' De gelijkenis tussen puber en jonge vrouw is dus niet alleen uiterlijk. Terwijl haar na Abel nog een lijdensweg in de geestelijke gezondheidszorg wacht.
S10 - dat het goed blijft gaan met mijis dan ook, ondanks repetitie- en concertfragmenten, niet een muziekdocumentaire maar een portret van een vrouw die in haar werk gevolgd wordt, en voor wie leven een opgave is. Ondanks, maar soms juist ook door haar professionele successen. 'Goed blijft gaan met mij' slaat niet op carri√®re maar op geestelijk evenwicht. De EO zendt de documentaire uit in de Europese Week van de Mentale Gezondheid en niet vanwege het Songfestival van dit jaar. Wel wordt duidelijk dat zo'n 'gekkenhuis' voor het geestelijk welzijn van veel deelnemers niet bevorderlijk is. Wat Joost Klein ook heeft misdaan, het is nauwelijks voorstelbaar dat een mens overeind blijft in dat circus, waarin zij/hij/hen geleefd wordt onder autoritair regime en legers pers met obligate, impertinente, stupide vragen over zich heen krijgt. Het is akelig goed te zien en voelen aan S10 in Turijn. De hoogste eer voor een muzikant van de lichte muze blijkt voor sommigen tegelijk onderafdeling van de hel.
Dat lijkt me een rode draad: muziek was en is voor S10 reddend, maar veel van wat daaruit voortkomt vormt ook gevaar. Deze documentaire zelf is zo een bijkomend ding. De makers lijken zich daarvan bewust en zullen, net als de omroep, beogen dat de film veel jongeren die worstelen met mentale problemen 'erkenning, herkenning en hoop zal bieden'. Dat moet dan ontleend worden aan het feit dat S10 door duisternis naar licht kwam. Wat deels waar is (mede door een groot talent dat weinigen is gegeven). En deels onwaar.
Nog altijd worstelt ze. Ze is bang om terug te gaan naar de duisternis van vroeger. Terwijl de makers dat juist willen, om herrijzenis en hoop te benadrukken. Precies wat S10 zelf beoogde met haar medewerking. Maar onderweg valt dat soms niet mee en wordt ze zelfs bestraffend toegesproken: het is nodig voor de documentaire. Als ze dan toch een gesprek heeft met een van haar toenmalige therapeuten, levert dat prompt een terugslag op. Een afgeladen Afas met meezingende pubers - het ontroert. Hopelijk gaat de herkenning van de meesten niet veel verder dan het universele liefdesverdriet dat een klein onderdeel van het totaalpakket is.
Walter van der Kooi
Linda Hakeboom, Rolf Hartogensis,S10 - dat het goed blijft gaan met mij,EO, woensdag 22 mei, NPO3, 21.10 uur
EO | S10 - dat het goed blijft gaan met mij, een portret van een vrouw die in haar werk gevolgd wordt en voor wie leven een opgave is