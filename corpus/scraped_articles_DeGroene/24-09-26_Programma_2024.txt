Programma 2024

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
26 september 2024
WOENSDAG 30 OKTOBER You'll have to scream LOUDER
Steff Geelen(1995) is schrijver van proza, poëzie, non-fictie en theater. Hun gebruikt taal om thema's als macht, mannelijkheid, het lichaam en metamorfose te onderzoeken. In november 2023 verscheen bij Wintertuin Uitgeverij de verhalenbundelDe splitsingen,waarin magische metamorfoses de levens van de personages ontwrichten.
David Weel(1998) is schrijver, fotograaf en performer. In zijn werk speelt hij met verzonnen waarheden en zoekt hij naar het absurde van de mens. David studeert woordkunst aan het Koninklijk Conservatorium Antwerpen. Zijn verhalen verschenen inDe GidsenDW B.
Ashley Ho(1999) is een Singaporese kunstenaar die werkt vanuit het perspectief van beweging. Haar werk begeeft zich tussen performance, schrijven, grafisch ontwerp, bewegend beeld en scenografie.
Alexander Motomaakt scherpe, eerlijke, reflectieve hiphop. Doorgaans in een cryptisch jasje, begeleid door variërende beats met gevoel, probeert hij stof tot nadenken te geven. Taal is zijn belangrijkste instrument, taal om zijn vinger winden het doel.
Hasan Gökis spoken word-artiest, dichter en host. Vanuit zijn eigen gevoelswereld deelt hij vaak nog ongehoorde verhalen over queer en moslim zijn en zoon zijn van een Turkse vader en Koerdische moeder. In zijn schrijfstijl zoekt hij de metafysische en poëtische aard van de Turkse taal op.
George Adegiteis een creatieve duizendpoot uit Amsterdam-Zuidoost. Waar andere kinderen vroeger televisiekeken, had George meer oog voor zijn eigen tekenfilm. Nog steeds komen al zijn ideeën voort uit schetsen, de ene keer een creatief ontwerp voor zijnmusic design agencyCablai, de andere keer een strip voor zijn stripserieSiMSALABiMS. Hierin vertelt hij verhalen geïnspireerd op de cultuur van de Bijlmer, straattaal en het Smibanese.
Sai Rodrigeus(1991) komt uit Kaapverdië en woont sinds 2014 in Nederland. Als autodidacte tekenaar houdt hij zich bezig met het maken van strips, maar ook portretten, karikaturen en af en toe schilderijen op doek. Zijn vader, die hem altijd heeft aangemoedigd om te tekenen, is sinds zijn vierde zijn grootste inspiratiebron.
Munganyende(1993) schrijft poëzie, fictie en nonfictie. Ze is professor Beyoncéologie aan de ArtEZ Academie voor Art & Design. In haar werk vindt ze het belangrijk om de perspectieven van zwarte vrouwen en dochters van vluchtelingen een plek te geven. Ze onderzoekt hoe auditieve performance en culturen samen kunnen komen in producties en verhaalvertellingen. Haar debuutroman zal verschijnen bij uitgeverij Pluim.
Anneleen van Offel(1991) is een schrijver die vertrekt vanuit het onderzoek, de reis, de ontmoeting. In haar nieuwe romanDe stem van Sulinareist ze langs de Donau van bron tot monding, wat voor haar tegelijk een mentale reis is naar het moederschap. Historische opgravingen en eeuwenoude mythen en verhalen zijn de insteek van een expliciet vrouwelijke benadering van de reis langs de rivier.
Noha Sarévalt op door haar krachtige, maar tegelijkertijd gevoelige en indringende stemgeluid. In combinatie met betoverende visuals onderzoekt ze in haar muziek haar duistere gedachten en kwetsbaarheden, zonder het licht aan het einde van de tunnel uit het oog te verliezen. Ze weet een soulvol, authentiek geluid neer te zetten met duidelijke elektro-pop en alternatieve R&B-invloeden. Vorig jaar verscheen haar debuutepInto Your Head.
Sophia Blydenis dichter en programmaker. In haar proza en poëzie houden thema's rond eenzaamheid, machtsverhoudingen en de grens tussen feit en fictie haar bezig. Uit haar werk lees je dat ze zich graag laat inspireren door sprookjes, mythen en popcultuur. Haar debuutbundelDobberenverschijnt deze september bij uitgeverij Querido.
Rachel Rumai Diazis een schrijver, dichter en spoken word-artiest die in haar werk op zoek gaat naar de verbinding tussen kunst en activisme. Zowel op het podium als achter de schermen zet zij zich in om bewustzijn en ruimte te creëren voor ongehoorde stemmen. Ze toont in haar werk veel interesse in projecten rond erfgoed, identiteit, intersectioneel feminisme en transculturele kunst.
Iris Penningsmaakt poëtische pop. Ze is momenteel in haar vierde en ook laatste jaar als stadsdichter van Eindhoven. Als muzikante en dichteres heeft ze op talloze podiums haar herkenbare en toch ook heel eigen verhalen in een mengeling van taal en melodie gedeeld. Recent debuteerde ze met de dichtbundelSta ik hier een trui te zijn tussen alle stropdassen.
PODCAST NETWERK PRESENTS
Richtje Reinsma(1979) is een multidisciplinaire maker van geluidswerken, performances, installaties en tekeningen. Ze benadert de alledaagse werkelijkheid als een mysterieus organisme en gebruikt intieme, transformatieve ervaringen als vertrekpunt voor haar werk. Vragen, gesprekken en teksten zijn belangrijke pijlers.
Wie is Wie?
Andere deelnemers aan Podcast Netwerk Presents zijnMina Etemad, Anna de Bruyckere, Marthe van Bronkhorst
CROSSED
Een nieuw literair uitwisselingsproject dat de grenzen tussen twee Nederlandstalige taalgebieden doet vervagen.
Soukaïna Bennani(1995) is woordkunstenaar, host en organisator. Soms is ze maatschappelijk bezeten, soms een sukkel voor de liefde, maar altijd een poëet met haar hart op de tong. In haar werk speelt vrouwelijkheid een belangrijke rol. Sinds 2019 is ze moeder van Pillow Talk, een warm en intiem podium waar ze haar collega-dichters een plek geeft om te shinen.
Nicole Kaandorp(Boedapest, 1997) schrijft korte verhalen, essays en podiumpoëzie. Daarnaast presenteert en organiseert ze literaire programma's in Utrecht en haar woonplaats Amsterdam. Ook is ze onderdeel van de redactie vanMensen Zeggen Dingen.In 2023 won ze het NK Poetry Slam.
Loeke Vanhoutteghem(1996) schrijft slam poetry, gedichten, verhalen, liedjes en theaterteksten. Ze werd zowel Gents als West-Vlaams slamkampioen. Vanhoutteghem is vast lid van het jazzimprovisatie-ensemble Safety Last Soundpainting Ensemble en de Nederlandstalige punkformatie Maria Iskariot.
Vlinder Verouden(1999) legt schitteringen vast in woord en beeld. Als dichter, spoken word-artiest, trans onderzoeker en veelvuldig deler op Instagram probeert ze deze schitteringen te vangen voordat ze verdwijnen in het licht van de nieuwe maan. Sommige gaan over trans zijn, andere over rouwen als een vorm van liefhebben of het platteland eeuwig met je meedragen.
Benjamin De Roover(1996) groeide op in Zottegem en studeerde in Gent. Daar was hij jarenlang betrokken bij Auw La, een studentenvereniging voor poëzie en spoken word. Gedichten van hem verschenen onder meer inSamplekanon, Kluger Hans, Deus Ex MachinaenHet liegend konijn.Momenteel werkt hij als boekhandelaar in Amsterdam.
Wie is Wie?
Mahat Arab(1996) is een Arnhemse spoken word-artiest. Zijn teksten gaan over identiteit, onwennigheid en de humor die gepaard kan gaan met ongemak. Hij stond onder meer op de Nacht van de Poëzie, Lowlands, Down The Rabbit Hole en Zwarte Cross. Zijn werk verscheen inDe RevisorenHet Parool.
Sjaan Flikweert (coach)is interdisciplinair podiumkunstenaar. Ze maakt spoken word-poëzie, muziek, dans, theater en film. Ze maakte de audiovisuele dichtbundelsergens thuis en de ruimte ertussenenDe werkelijkheid heeft mij niet nodig,waarmee ze werd geselecteerd voor verschillende festivals.
VRIJDAG 1 NOVEMBER Avondprogramma Literatuur
Paul Lynch'sLied van de profeetis een hartverscheurend verhaal over een land in oorlog en een menselijk portret van een moeder die probeert haar gezin bij elkaar te houden. Een roman over een toekomst die angstaanjagend dichtbij blijkt. Paul Lynch kreeg voor dit boek de prestigieuze Booker Prize.
Nathan Thrallcombineert fictie en non-fictie - met veel succes. InEen dag uit het leven van Abed Salamabeschrijft hij een hartverscheurende zoektocht en schetst daarmee een menselijk portret van de tragische strijd en geschiedenis van Israël en Palestina. Het boek werd bekroond met de Pulitzer Prize for Non-fiction.
Andrej Koerkov(1961) schreef vele romans. Al meer dan tweeënhalf jaar woedt de oorlog in Oekraïne. Langzaam maar zeker verdwijnen al die verschrikkingen in veel landen van de voorpagina's. Maar voor de Oekraïners is de strijd nog volop gaande, laat Koerkov zien in zijn indringende oorlogsdagboekOnze dagelijkse oorlog.
Jonas Eika(1991) is een van de spannendste schrijvers van Denemarken. Hij viel al meermaals in de prijzen, waaronder voor zijn debuutromanLageret Huset Marie,over nachtwerk in een hi-tech magazijn. Ook zijn tweede boek, de verhalenbundelNa de zon,werd lovend ontvangen. Hierin beschrijft hij de wereldwijde crisis die onderhuids elke dag voelbaar is.
Daria Serenko(1993), Moskouse dichter en activist, kent de schrijnende gevolgen van de Russische invasie in Oekraïne van binnenuit. Terwijl ze in de gevangenis zat wegens het steunen van oppositieleider Navalny, begon ze te schrijven aanIk wens as voor mijn huis.Hierin doet ze op een urgente en poëtische manier onderzoek naar schuld, geweld, activisme en ballingschap.
Jean-Baptiste Andrea(1971) staat bekend om zijn verhalende en emotionele kracht. Het zijn verhalen over de kindertijd, over vriendschap, kunst, liefde en verlies. In 2023 ontving Andrea de Prix Goncourt, de meest prestigieuze literaire prijs van Frankrijk, voor zijn vierde roman,Waak over haar,over de liefde tussen twee mensen die elkaar nooit hadden mogen ontmoeten.
Safae el Khannoussi(1994) stormde deze zomer de literaire wereld binnen met haar debuutromanOroppa,over een groep outcasts die betrokken raakt bij het mysterie van een beroemde kunstenares die op het hoogtepunt van haar carrière plotseling verdwijnt. In haar oeuvre staat het paradoxale bestaan van de migrant centraal. Momenteel promoveert ze in de politieke filosofie op het afschaffen van gevangenissen.
Moon Unit Zappais de dochter van muzikant Frank Zappa en zijn 'manager' Gail. Ze groeide op in een familie die gezegend/vervloekt was als muziek-royalty dankzij het erkende genie van Frank. Maar wat zijn de gevolgen van opgroeien in een familie die het grootste deel van de tijd naakt doorbrengt met ruziën over seksuele/extra-huwelijkse relaties en het beoefenen van witte magie in een staat van non-conformistische, virtuoze overgave? Op Crossing Border presenteert ze haar memoirEarth to Moon.
De Duyns Salon met: Don Duyns, Cherry Duyns, Django Duyns, Vera Morina en Twan Vet
Vader Cherry en zoon Don hebben opnieuw een gevarieerd programma van formaat samengesteld. Met gastoptredens van toneelschrijver Vera Morina, dichter en schrijver Twan Vet en Pale Puma, de band rond zanger en gitarist Django Duyns.
Lucky Fonz IIIis een van Nederlands geliefdste zangers en tekstdichters. Hij kreeg onder andere De Grote Prijs van Nederland voor singer-songwriters. Zijn vorige albumHemellichamen(2022) werd door deNRCbekroond tot beste Nederlandse album van het jaar. Als schrijver publiceerde hij eerder essays, columns en korte verhalen. Nu verschijnt zijn debuutromanVan de goden vervuld.
Ghayath Almadhoun(1979) is een Syrisch-Palestijns-Zweedse dichter. Dit voorjaar verscheen zijn dichtbundelIk heb een afgehakte hand voor je meegenomen,uit het Arabisch vertaald door Djûke Poppinga.
Muziek
Sheherazaad.Haar nieuwe albumQasr,geproduceerd door stermuzikant en Grammy-winnaar Arooj Aftab, ontstond in een tijd van vervreemding van familie, verdriet om een verloren ouder en de raciale polarisatie van haar land.
The Antlers & Okkervil Rivergaan samen op een eenmalige speciale tournee. Samen met muzikale vrienden spelen ze intieme solo-achtige sets, puttend uit hun uitgebreide catalogi. Beiden spelen een eigen set, gevolgd door een gezamenlijk optreden.
LA LOMstaat voor The Los Angeles League of Musicians en werd opgericht in 2019, toen de band werd samengesteld om vijf avonden per week te spelen in de lobby van het historische Roosevelt Hotel op Hollywood Boulevard. Ze begonnen met achtergrondmuziek, maar al snel volgde een genre-overstijgend repertoire dat de muzikale diaspora van de Angelenos weerspiegelt.
Hamraaz.Lucie en Khorshid hebben de droom om moderne muziek te creëren geïnspireerd op de traditionele modal/makam-muziek waarmee ze zijn opgegroeid. Zo is Hamraaz ontstaan. Hun muziek haalt haar inspiratie uit de schoonheid van modaliteit, het dynamische karakter van duduk en fluit, en de rijke ritmes van tanbour en tar.
ZATERDAG 2 NOVEMBER Kids' programme
Marc Majewskiis een bekroonde illustrator en prentenboekenmaker. Hij schreef en illustreerde verschillende boeken, die in meer dan tien talen werden vertaald. Hij gebruikt meestal verf of inkt om zijn illustraties te maken. Zijn stijl herken je aan vloeiende streken en heldere kleuren. In zijn werk is de natuur weids, rijk en kleurrijk, als toevluchtsoord en bron van verwondering.
Beatrice Alemagnaillustreert al meer dan twintig jaar boeken van allerlei schrijvers: van Apollinaire tot Astrid Lindgren. Verf, pastel, krijt, Oost-Indische inkt, potloden, viltstiften en collages: welke techniek ze ook kiest, ze creëert scherpe, intense contrasten tussen donker en licht
Edward van de Vendelschrijft boeken voor kinderen en jongvolwassenen, in de vorm van poëzie, songteksten, fictie, prentenboeken en non-fictie. Hij was basisschoolleraar voordat hij in 2001 fulltime schrijver werd. Zijn boeken werden meermaals bekroond en worden verkocht in meer dan 25 landen.
Eva Montanarihoudt al sinds haar kindertijd van lezen en verhalen. In haar werk gebruikt ze traditionele technieken, zoals houtskool, pastel en olieverf, om scènes te creëren die bevolkt worden door tedere en bizarre personages. Ze publiceerde meer dan dertig boeken in Italië en daarbuiten; haarKleine Krokodil-reeks is vertaald in dertien talen.
Leila Boukarimtrok in de loop van haar leven de wereld rond en woont nu in Berlijn. Ze publiceerde meerdere kinderboeken, waaronderLost Words: An Armenian Story of Survival and Hope,over de Armeense genocide. Leila's verhalen zijn sterk beïnvloed door haar opvoeding in het Midden-Oosten en het opvoeden van twee jongens.
Mohana van den Kroonenbergis beeldhouwer en schrijver. Ze debuteerde met de verhalenbundelMoorddiner. Ze is redacteur van het kindertijdschriftBoekie-Boekieen medeoprichter en hoofdredacteur van Jong-Literair-Nederland, een recensiesite over jeugdboeken. In 2022 verscheen haar debuut voor kinderen,Dodo,over een kind dat niet spreekt. Daarna volgdeIk heb mijn zusje kwijtgemaakt.
Gianumberto Accinelliis een Italiaanse bioloog en schrijver. Hij vertelt over zijn boekDiep in de blauwe zee.Dit boek neemt je mee naar beneden, steeds dieper en dieper de zee in. De liniaal aan de linkerkant van elke pagina is je houvast op weg naar de diepste, donkere bodem van de zee. Wat kom je allemaal tegen?
Asaf Luzonwerd geboren in Jeruzalem en verhuisde een jaar of tien geleden naar Berlijn. In zijn illustraties onderzoekt hij de liefde en alles wat daarbij komt kijken. Samen metLeila Boukarimmaakte hijA Million Kites: Testimonies and Poems from the Children of Gaza. Dit boekje is een verzameling gedichten en getuigenissen van kinderen in Gaza. De opbrengst gaat naar organisaties die Gazanen helpen.
Reg Desard en Valerieontmoetten elkaar tijdens een muziekworkshop in Hilversum en werken sindsdien samen. Valerie begon zich in 2020 te verdiepen in elektronische muziekproductie en duikt nu in visuele programmering en geluidsreactieve installaties. Reg Desard is een producer van elektronische muziek. Hij richt zich op de perfecte balans tussen technologie en muzikale schoonheid. Deze workshop is een introductie voor het maken van een eenvoudig muziekstuk op basis van gewone geluiden.
ZATERDAG 2 NOVEMBER Dagprogramma
Solvej Balle(1962) publiceerde verschillende romans, gedichten en kort proza. Nu bestormt ze de literaire podia met haar nieuwste werk, het zevendeligeOver de berekening van ruimte. In deze surrealistische roman woont Tara Selter in een groot huis in Bremen met een klein collectief van tijdgevangenen, die vastzitten op de datum 18 november.
Julia Schoch(1974) geldt als een van Duitslands beste schrijvers. In haar nieuwste roman,Het liefdespaar van de eeuw,wil een vrouw haar man verlaten. Na dertig jaar samenwonen is ze vastbesloten, maar ook gebroken. Kan men zeggen dat iets wat zo lang heeft geduurd echt is mislukt?
Slobodan Snajder(1948) werd bekend bij het grote publiek met zijn romanDe reparatie van de wereld. In oktober 2024 verschijnt zijn nieuwe roman:De engel van het verdwijnen,waaraan hij acht jaar werkte. Een ode aan de stad Zagreb en haar bescheiden helden.
Karl Marlantes(1944) diende als marinier in de Vietnamoorlog. Hij debuteerde in 2010 metMatterhorn,waaraan hij dertig jaar werkte, over zijn ervaringen in deze oorlog. Na zijn boekenOorlog voeren,een non-ﬁctiewerk over de morele en sociale bezwaren tegen oorlog, enDe rivier,een omvangrijke vertelling over de pioniersjaren in de Verenigde Staten, is hij nu terug met een nieuw boek:Koude triomf.
Sana Valiulinavolgt inWaar alle wegen ophouden,dat eind oktober verschijnt, de veertien jaar durende odyssee van haar vader. Zijn reis brengt hem van West-Rusland naar Bretagne en Normandië en via Engeland weer terug naar zijn vaderland, waar hij als landverrader voor tien jaar in de goelag verdween. Wie was deze raadselachtige man?
Wie is Wie?
Stefan Hertmans(1951) schrijft romans, theaterteksten, essays en gedichten. In zijn nieuwste romanDiusvertelt hij het onweerstaanbare levensverhaal van een onmodieuze kunstenaarsziel. Een aangrijpend verhaal over vriendschap, liefde en kwetsbaarheid.
DE EUROPESE LITERATUURPRIJS
Uitreiking en gesprek met de ontvangers.
Olga Tokarczuk(Polen, 1962) wordt gezien als de belangrijkste Poolse auteur van haar generatie. In 2018 ontving ze de Nobelprijs voor Literatuur, nadat ze eerder al de Man Booker International Prize en de Nike, de belangrijkste literaire prijs van Polen, kreeg. Voor haar boekEmpusionontvangt ze de Europese Literatuurprijs 2024.
Karol Lesman(1951) studeerde Slavische taal- en letterkunde aan de Universiteit van Amsterdam. Als vertaler uit het Pools heeft hij tientallen titels op zijn naam staan, waaronder, naast Tokarczuk, werk van Wislawa Szymborska en Zbigniew Herbert.
ZATERDAG 2 NOVEMBER Avondprogramma Literatuur
Kaveh Akbar(1989) werd geboren in Teheran en verhuisde op zijn tweede naar Amerika, waar hij nu lesgeeft aan de University of Iowa. Akbar gaat tijdens Crossing Border in gesprek over zijn debuutroman
Martelaar!.
Moor Motheris een internationale duizendpoot: ze reist de wereld over als muzikant, componist, dichter, beeldend kunstenaar en curator. Haar teksten zijn een ode aan verleden, heden en toekomst. Zelf ziet ze haar werk als een vorm van afrofuturisme: empowerment van gemarginaliseerde zwarte en indiaanse mensen, die uit haar werk hopelijk kracht kunnen putten. Ze draagt teksten voor van haar nieuwste albumThe Great Bailout.
Stuart Murdoch,bekend als leadzanger en songwriter van Belle & Sebastian, zal zijn eerste roman uitbrengen:Nobody's Empire. Het verhaal volgt een romantische muziekliefhebber die met het chronisch vermoeidheidssyndroom wordt gediagnosticeerd. Wanneer hij ontdekt dat hij nog liedjes kan schrijven, opent zich voor hem een spiritueel leven voorbij het alledaagse.
Soﬁe Verdoodt(1983) schrijft in haar dichtbundelAnker Kruis Hartover de vraag: hoe ontwikkelen mens, dier en ding zich in de loop van hun leven op aarde? De conclusie: we staan nooit stil, maar raken continu verstrikt in een web van verlangen, verzorging en rouw.
Ariana Harwicz(1977)wordt wel vergeleken met niemand minder dan Virginia Woolf en Sylvia Plath. In haar proza tref je geweld, erotiek, ironie en kritiek op relaties die we stilletjes als de norm beschouwen. Met haar nieuwste boek,Het geluid van een tijdperk,zet Harwicz in haar kenmerkende genadeloze stijl haar eerste stappen in de non-ﬁctie.
Wie is Wie?
Thomas Heerma van Vosskomt vertellen over zijn net verschenen romanHet archiefover de ambitieuze Pierre die toetreedt tot de redactie vanArabesk,een tijdschrift met een rijke literaire geschiedenis. Een ode aan de niche, aan rituelen en aan het onvermoeibaar vasthouden aan de dingen die, zinvol of niet, het leven de moeite waard maken.
Hisham Matar(1970) werd geboren in New York, waar zijn vader diplomaat voor Libië was. Hij groeide op in Tripoli, Caïro, Parijs en Londen. Zijn debuutromanNiemandslandwerd in 2006 genomineerd voor de Man Booker Prize. Vervolgens publiceerde hij het veelgeprezenAnatomie van een verdwijningenDe terugkeer,waarvoor hij de Pulitzer Prize ontving.
David Mitchell(1969) is een van de grootste schrijvers van dit moment.Droom Nummer NegenenWolkenatlas werden allebei genomineerd voor de Man Booker Prize. Zijn nieuwste roman,Utopia Avenue,vertelt het verhaal over de opkomst en ondergang van een eigenzinnige Britse rockband.
Vanessa Kisuuleis een groot Michael Jackson-fan. Ooit beleefde ze veel plezier aan de muziek en optredens van haar held; nu ligt ze er wakker van. In haar uitdagende, eerlijke debuutNeverland: The Pleasure and Perils of Fandomonderzoekt ze hoe we mensen ter verantwoording kunnen roepen en tegelijkertijd van ze kunnen houden. Een vurige ode aan muziek en een ongezouten blik op de kosten van heldenverering.
Bernardo Zannoniontving in 2022, op 25-jarige leeftijd, de Italiaanse Premio Campiello voorMijn stomme intenties. Heb je ooit een verhaal gelezen waarin dieren praten en samen aan tafel eten? In de autobiografie van steenmarter Archy brengt Bernardo Zannoni deze fantasierijke elementen moeiteloos tot leven.
Carolina Trujillo(1970), de Uruguayaans-Nederlandse schrijver, weet precies hoe je een bloedstollende en tegelijkertijd humoristische roman over de bio-industrie schrijft. Na een reeks gelauwerde romans verscheen dit jaarDe instructies,waarin we zien hoe de timide Mol door zijn jeugdvriendin Nora wordt overgehaald om het grootste slachthuis van het land onklaar te maken.
Malachy Tallackis een van de meest geprezen Schotse schrijvers van de afgelopen tien jaar. In zijn nieuwste boek,That Beautiful Atlantic Waltz,verkent hij de kracht van muziek en het gevoel van verbondenheid. Bij elk hoofdstuk heeft hij een songtekst geschreven, waarvan hij een aantal nummers live zal spelen.
Nikki Dekkeroogstte veel lof met haar debuutromandiepdiepblauw(2022). Dit jaar verscheen haar tweede boek,Graafdier,waarin ze een tunnel graaft door het Nederlandse landschap, specifieker nog: De Groote Peel. Op haar kenmerkende lichtvoetige en wroetende manier neemt ze de lezer mee de diepte in, waar fascinerende verhalen en grote levensvragen ontkiemen.
THE CHRONICLES
The Chroniclesis een uniek jaarlijks residentieproject van Crossing Border voor getalenteerde auteurs en vertalers.
Auteurs
Arad Dabiri(Wenen, 1997) is schrijver. Zijn romanDRAMA(2023) werd bekroond met de Österreichischer Buchpreis voor het beste debuut. Zijn tweede roman,GLORIA!,verschijnt dit najaar. Zijn eerste toneelstukDRUCK!gaat in januari 2025 in première bij het Nationaltheater Mannheim.
M. Seppola Simonsenis een Kven-Noorse dichter en kunstenaar uit het noordpoolgebied van Noorwegen. Hun eerste dichtbundelHjerteskog//Sydänmettäverscheen in 2022 en won verschillende prijzen. Hun recentste bundel,Den tredje,kwam uit in 2023.
Rinske Bouwman(1988) is een Utrechtse theatermaker en schrijver. Haar teksten zijn macaber en humorvol. Vaak is rouw een hoofdthema in haar werk, dat ze met een lichte toon en absurde inslag hoopvol maakt.Een soort eelt(2024) is haar debuutroman.
Amina Elmi(1994) kwam op driejarige leeftijd vanuit Somalië naar Denemarken. Haar debuutBarbar (het object van stilte)(2023) is een complexe en rijke dichtbundel die put uit Elmi's Somalische erfgoed om krachtige, ambivalente, verdrietige en indringende gedichten te brengen, waarin een ervaring wordt verwoord die zonder taal is, maar door velen gedeeld wordt.
Harmen van Liemtheeft verscheidene publicaties inHet Paroolop zijn naam staan en heeft in een aantal tv-producties gespeeld. Met journalist en schrijver Tatjana Almuli ontwikkelt hij het kunstenaarscollectief Primavera, dat nieuwe samenwerkingen aangaat met verschillende kunstenaars en instituten. In juni 2024 verscheen zijn debuutromanLentekindbij uitgeverij Meulenhoff.
Vertalers
Robin Lindqwister Vikerheeft een master vertaalwetenschap en een bachelor Nederlands. Hij werkt als ondertitelaar en vertaalt van alles, van bekroonde films en literatuur tot infomercials over fietsen. Een droomproject voor hem zou een langverwachte Zweedse vertaling zijn vanWij slaven van Surinamevan Anton de Kom.
Lotte Lentes(Trier, 1990) is redacteur, scenarist en literair vertaler Duits-Nederlands. Ze vertaalde eerder teksten van Ronja von Rönne, Hannah K Bründl en Inana Othman en werkt momenteel aan haar eerste boekvertaling. Daarnaast is ze redacteur van literair tijdschriftDe Revisor.
Marilena van der Polis vertaler Deens-Nederlands. Sinds 2021 werkt ze bij een Amsterdams vertaalbureau dat zich richt op Scandinavische talen, waar ze vooral verhalende en populair-wetenschappelijke teksten vertaalt. Ze kijkt ernaar uit om zich tijdens The Chronicles verder te verdiepen in literaire vertalingen uit het Deens.
Oana Maria Brumastudeerde Italiaanse en Nederlandse taal- en letterkunde aan de Universiteit van Boekarest en behaalde een master in Dutch Studies aan de Universiteit Leiden. Na vijf jaar bij de Nederlandse ambassade in Roemenië te hebben gewerkt, is ze nu al twaalf jaar beëdigd als vertaler en tolk Nederlands voor de Roemeense justitiële instellingen. Nu wil ze graag de wereld van het literair vertalen verkennen.
Muziek
FaceSoul
FaceSoul, oftewel Faisal Salah, begon op zijn negentiende begon hij aan een lange wereldreis, waarbij hij zijn stem inzette om in contact te komen met gemeenschappen uit alle windrichtingen. Uiteindelijk krijgen we allemaal te maken met dezelfde emoties, ontdekte hij: blijdschap, maar net zo goed verdriet. In zijn songs combineert hij minimalistische elektronische klanken en soulvolle zang tot prachtige popsongs, waarmee hij ons wil aanmoedigen begrip te hebben voor de ander en in eenheid samen te leven.
June McDoomvormt met de liedjes op haar debuutep een collage van vrijwel alles wat belangrijk voor haar is. Tijdens haar jeugd in een Jamaicaans gezin in Zuid-Florida maakte McDoom kennis met reggaemuziek en voedingsbodem vulde ze aan met haar eigen diepe liefde voor andere stijlen: eerst folkmuziek en songwriting uit de jaren zestig en zeventig, later ook jazz en vroege soul.
Local Nativesis zo sterk als de band tussen de leden. Dankzij hun chemie hebben Taylor Rice, Kelcey Ayer, Ryan Hahn, Matt Frazier en Nik Ewing inmiddels al vele gouden songs geproduceerd en wereldwijd getourd. De kenmerken: alternatieve rock met een vleugje sixties-stijl Californië. In april kwam de band onverwacht met nog een nieuw album:But I'll Wait for You.
MRCYbestaat uit producer Barney Lister en zanger Kojo Degraft-Johnson. Het duo vond elkaar tijdens de pandemie en ontdekte al snel een gedeelde passie voor muziek die verder reikt dan trends. Barney is een van de gewildste producers van het Verenigd Koninkrijk, met samenwerkingen met onder meer Obongjayar, Joy Crookes en Olivia Dean. Kojo, die zijn muzikale roots vond in de kerk in Zuid-Londen, zong eerder samen met artiesten als Cleo Sol en Little Simz.
ZONDAG 3 NOVEMBER
Crossing Border NXTis een nieuw festivalonderdeel gericht op jongvolwassen lezers.
VPRO Club
Lees Special
VPRO Club Lees is te gast met een speciale live editie van de Club Lees Meet-up. De vaste clubleden (singer-songwriterNaaz, acteurHanneke van der Paardten BookTokkerNoah de Campos Neto) komen fysiek bij elkaar op het podium in de Centrale Bibliotheek in Den Haag en gaan met elkaar en met jullie in gesprek over het keuzeboek van Noah:YellowfacevanRebecca F. Kuang, een gelaagd, satirisch boek over een witte schrijver die zich het literaire werk van haar Aziatische vriendin toe-eigent. In Den Haag sluit ook kunstenaarRui Jun Luongaan op het podium, om mee te praten over Aziatische representatie en toe-eigening.
Een gesprek over activisme in de literatuur
Deze middag gaan de schrijversDaria Serenko(Rusland) enCarolina Trujillo(Nederland) in gesprek over activisme, hoop en de kracht van jezelf uitspreken. Zowel Serenko(Ik wens as voor mijn huis)als Trujillo(De instructies)schreef boeken waarin zij de gelaagdheid van activisme blootleggen. Moderator: Roos van Rijswijk.
Daisy Ranoe | Steff Geelen Privé collectie | Munganyende