Bowie, beer, olifant Niña Weijers

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
20 oktober 2022
Bowie:
Een jonge David Bowie schuift aan in een talkshow. Hij heeft van alles aan. Glitters, pumps met plateauzolen, knalrood Ziggy Stardust-haar. Wat voor schoenen zijn dat, vraagt de presentator; herenschoen, damesschoenen? Bowie (lach vol scheve bruine tandjes):they're shoe-shoes!
Who is he?klinkt een mannenstem. Ondertussen: beelden van Bowie die vanaf backstage het podium bestijgt, een zee van extatische fans.What is he? Where did he come from? Is he a creature of a foreign power? Is he a creep? Is he dangerous? Is he smart? Dumb? Nice to his parents? Real? A put-on? Crazy, sane, man, woman, robot? What is this?
Moonage Daydream,Brett Morgens ﬁlm over Bowie, probeert geen antwoorden te vinden op zulke vragen. De ﬁlm is een ruim twee uur durende trip van archiefbeelden, concertregistraties, speelﬁlmfragmenten, interviews en videoclips die je niet anders kunt dan ondergaan. Ze biedt geen biograﬁsche duiding, geen kritische reﬂectie en is in de verste verte geen poging de boel te ontmaskeren. Integendeel: de Bowie die hier wordt opgeroepen - de recensent vanThe New York Timesnoemde de ﬁlm, accuraat, een 'séance' - is mythisch, autonoom, buitenaards. Fenomeen, halfgod. Geen drank, geen drugs, nauwelijks anderen: Bowie lijkt compleet losgezongen, niet alleen van het alledaagse, maar van alles wat niet in dienst staat van zijn kunstenaarschap.
Bowie hield van Nietzsche. God was dood, ja, en nu moesten we zelf proberen goden te worden. Hij hield ook van Bali, en van boeddhisme. Hij orakelt over kunst en leven: half diepzinnig, half onzinnig.You kinda like it anyway,want het is Bowie. Je weet: zo'n hagiograﬁe over welke andere dode kunstenaar (m) dan ook was niet te pruimen geweest. (Koestert hij religieuze gevoelens? Eet hij cashewnoten?)
Beer:
De jonge Franse antropologe Nastassja Martin werd, in de toendra van het verre oosten van Rusland, aangevallen door een beer. De beer hapte haar halve kaak weg, zij stak hem met een ijsbijl in zijn ﬂank, de beer vertrok. Het was een wonder dat ze de confrontatie overleefde. In Rusland en Frankrijk onderging ze een maandenlange helletocht van gezichtsreconstructies, infecties en halfslachtige therapiesessies. Zodra het was gedaan met alle ontstekingen keerde ze, vier maanden na de aanval, terug naar de bossen van Kamtsjatka; terug naar het animistische volk van Evenen waar ze jaren had doorgebracht.
Over dit alles schreef Martin een adembenemend mooi kleinood:Croire aux fauves(de Nederlandse vertaling is aangekondigd voor begin 2023, ik las de Engelse:In the Eye of the Wild).De aanval van de beer beschrijft ze als een gewelddadig soort kus: het duister binnen in zijn mond, de vochtige warmte van zijn adem, zijn tanden over haar gezicht, het geluid van haar krakende schedel. In de uren na de aanval, liggend op de steppe, wachtend op haar redding, voelt ze het al: het is een geboorte, geen dood.
'I am nothing like myself anymore',denkt ze, haar gezicht een open wond onder allerlei lagen verband,'and yet I've never looked more like my own spirit; it has been imprinted on my body, the marks on my skin reﬂect both a journey out and a return.'
De Evenen vertellen haar dat ze nu'medka'is: iemand die de aanval van een beer heeft overleefd, en zodoende half mens, half beer is geworden. En dat is waar ze zich doorheen probeert te worstelen, denkend, schrijvend, dromend in de bossen van Siberië. Wat betekent het om 'tussen de werelden' te leven? Hoe kan ze over haar ontmoeting met de beer nadenken zonder alles door een strikt menselijke lens te zien? Soms komt ze dichtbij, en vindt ze de woorden om iets te benaderen wat zich nauwelijks laat uitspreken. Andere keren barst ze haast uit haar vel van frustratie om de grenzen van haar menselijke verbeelding:'For me, a bear and a woman is too big an event.'
Olifant:
InMoonage Daydreamzit een scène uitThe Elephant Man,het Broadway-toneelstuk waarin Bowie in 1980 de hoofdrol vertolkte als John Merrick, de historische ﬁguur die in de negentiende eeuw werd tentoongesteld in freakshows omdat hij een gigantisch, misvormd gezicht had: 'half mens, half olifant!' In deze uitvoering geen maskers of rare schmink. Je ziet Bowie: een beetje mens, een beetje olifant, een beetje god.
Niña Weijers en Marja Pruis beantwoorden om de beurt aan hen aangereikte vragen uit de wereldliteratuur en omstreken
'Koestert hij religieuze gevoelens? Eet hij cashewnoten?'
Arjen Duinker,Autobiograﬁe tot op de dag van vandaag