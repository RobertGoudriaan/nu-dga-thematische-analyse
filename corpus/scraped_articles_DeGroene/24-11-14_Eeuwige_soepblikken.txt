Eeuwige soepblikken

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
14 november 2024
IDFA Sleep #2
Op de dag dat Andy Warhol 85 jaar zou zijn geworden - hij werd slechts 58 - installeerden The Andy Warhol Museum in Pittsburgh en de plaatselijke katholieke kerk een reeks webcams met livestream in een poging de kunstenaar weer tot leven te wekken of, in de woorden van de museumdirecteur, hem weer 'aan' te zetten. Er kwam een EarthCam in de kerk waar Warhol eens gedoopt werd en een bij zijn graf en vanaf dat moment is Warhol 'live', wat hij bij leven het liefste was. Warhol bewandelde verschillende wegen naar de eeuwigheid, die van God en die van de roem, en geloofde simpelweg niet in het einde. InThe Philosophy of Andy Warholschreef hij: 'Ik geloof er niet in, omdat je er niet bij bent om te weten dat het is gebeurd.'
Warhol ontsnapte ook éénmaal aan de dood, in 1968 toen hij werd neergeschoten door de feministe Valerie Solanas, maar in 1987 werd hij alsnog begraven in zijn geboortestad Pittsburgh. Die begraafplaats vormt het decor van de documentaireSleep #2van de Roemeense regisseur Radu Jude, een zogenaamde 'desktop'-film van een uur die bestaat uit een compilatie van beelden opgenomen door de webcam aldaar. Vier seizoenen trekken voorbij waarin we zien hoe fans en toeristen stilstaan bij zijn graf, voorzien van Campbell's-soepblikken. De meesten komen aanlopen in korte broek en op teenslippers, hun mobiel in de aanslag voor een selfie en dan nog even zwaaien naar de webcam. De banaliteit van hunfifteen minutes of famevloekt ronduit bij de glamour van Warhol en het is de vraag of het zijn gedachtegoed of de roem zelf is die nog altijd trekt als een magneet. In de schemering knabbelen de herten aan een soepblik.
Sleep #2is als film ver verwijderd van het experimentele werk van Warhol zelf, ook al verwijst de titel naarSleep(1963), de film van vijf uur en twintig minuten waarin Warhol zijn slapende vriend John Giorno filmde, en ook al gaatSleep #2net als die film over het verstrijken van tijd, over stilstand en beweging waarbij de dood ietwat ironisch als ultieme slaap geldt. De film, waarin geen woord wordt gesproken, is wel een fijne mijmering over leven en dood, over nalatenschap en het parallelle universum van 'nieuwe' media waar Warhol zich al in nestelde. 'Een hele dag van het leven is als een hele dag van televisie', schreef hij. 'Aan het eind van de dag, zal de hele dag een film zijn. Een film gemaakt voor tv.'
Op EarthCam is een nieuwe dag aangebroken. De camera draait, er zitten twee konijntjes in het gras.
Roos van der Lint
Sleep #2
draait tussen 14 en 24 november op Idfa,https://idfa.nl. Zie ook de tentoonstelling
Andy Warhol: Vanitas,
t/m 10 januari in SCHUNCK,https://schunck.nl
IDFA | Sleep #2