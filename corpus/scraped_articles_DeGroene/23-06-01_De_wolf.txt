De wolf

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
1 juni 2023
InDe Groenevan 18 mei schrijft Walter van der Kooi een recensie van de ﬁlmWolvenlandvan Niek Koppen. In de documentaire noch in de recensie zijn drie belangrijke aspecten van het wolvendilemma ter discussie gesteld: de intensieve landbouw die steeds meer natuur bedreigt, de plezierjacht die duizenden dieren de dood in jaagt en het ministerie van Natuur en Stikstof dat de jagers een hand boven het hoofd houdt. Samen zorgen zij ervoor dat de prooien van de wolf sterk in aantal worden gereduceerd waardoor hij noodgedwongen zijn toevlucht moet nemen tot schapen en andere door de mens beheerde dieren.
De Stichting Faunabescherming Gelderland heeft voor het jaar 2021 berekend dat er op de Veluwe 12.500 dieren door jagers zijn afgeschoten, dieren die voor een deel behoren tot de prooi van de wolf. Om deze slachtpartij in te dammen heeft het bovenvermelde ministerie in 2022 besloten alleen de jacht op konijnen in het hele land voor een jaar te verbieden, en op hazen in drie provincies. De andere soorten, zoals fazanten, wilde eenden, houtduiven en hoefdieren als wilde zwijnen, herten en reeën, mogen dus vrijelijk bejaagd worden waardoor de wolf nog verder in het nauw wordt gedreven. De discussie rond slachtpartijen die wolven onder schapen aanrichten, moet de focus verleggen naar de veroorzakers ervan: de organisaties die door hun toedoen de wolf beroven van zijn natuurlijke prooi. Bovendien is er een habitatrichtlijn die de wolf en zijn leefgebied nadrukkelijk beschermt. Handhaving ervan geeft de wolf zijn rechtmatige plaats in de natuur terug en zorgt ervoor dat de herders en hun schapen weer in alle rust van elkaar kunnen genieten.
W. VOLGER,Waalwijk
Jan Rothuizen