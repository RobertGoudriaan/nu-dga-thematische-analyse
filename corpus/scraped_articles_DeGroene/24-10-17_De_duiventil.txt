De duiventil

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
17 oktober 2024
Een mooi artikel over de duif, geschreven vanuit een warm hart voor dieren en waardering voor deze bijzondere vogel. Ook leerzaam, want ik wist niets van draadvoet en schrok van dit duivenleed. Wat echter amper aan bod komt, is het benoemen van de overlast. Ik spreek uit ervaring met duiven in Amsterdam, veel Amsterdammers hebben de afgelopen dertig jaar het aantal duiven in hun buurt jaar op jaar zien toenemen.
Al 's ochtends vroeg begint het 'gekoer' van de duiven, en niet even, maar lang en steeds opnieuw de hele dag door. En dat is geen prettig vogelgezang, want het geluid klinkt niet als van tortelduifjes maar meer als aanzwellende brakende uithalen. Ik ervaar de stadsduif steeds meer als overlast doordat het er te veel zijn geworden. De duiven zijn op steeds meer balkons gaan nestelen en irritante geluiden aan het maken en hun jongen gaan vervolgens ook daar weer nestelen.
Bewoners met een balkon moesten dat met een net gaan beschermen tegen de komst van een ongewenste duiventil. Maar niet alle balkons werden voorzien van een net met alle gevolgen van dien.
Ook niet ﬁjn: steeds meer duivenpoep op de stoep (en op de ramen, en de gevels enz.). Net zo smerig en onhygiënisch als hondenpoep, maar daar kun je nog overheen stappen. Niet over een stoepgedeelte bezaaid met duivenpoep.
Er zijn ook meer duiven op de weg aan het rondscharrelen, waar ze inmiddels pas op het allerlaatste moment uit de weg gaan als je komt aanﬁetsen of aanrijden en moet remmen om ze niet te overrijden (vroeger vlogen ze eerder weg, nu zijn steeds meer platgereden duiven te zien).
Gelukkig blijkt er een goed alternatief te zijn: de duiventillen die een aantal gemeenten plaatsten, waardoor het aantal duiven is beperkt door eieren weg te halen.
Ik werd blij verrast door deze oplossing voor het toenemende aantal duiven - laat de gemeente Amsterdam dit ook gaan doen!
ANITA NEEFJES
Jan Rothuizen