Spookhuis

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
14 september 2023
FILM A Haunting in Venice
Het is 1947 en 's werelds beroemdste detective, Hercule Poirot, is in Venetië met pensioen. Al het geweld om hem heen kan hij niet meer aan. In zijn tuin op een dakterras met uitzicht over de stad zoekt hij soelaas. Daar verzorgt hij zijn plantjes. Hier borstelen, daar harken. Alles om balans te vinden, kalmte in de chaos. Dan komt de bestsellerschrijver Ariadne Oliver op bezoek, zeg maar gerust: Agatha Christie.
Zo begintA Haunting in Venice,de derde film in de reeks Agatha Christie-verfilmingen van de Engelse acteur Kenneth Branagh, die tevens is te zien in de hoofdrol.A Haunting in Veniceis gebaseerd op Christie's romanHallowe'en Partyuit 1969. Na de tamelijk getrouwe verfilmingen van de Christie-klassiekersMurder on the Orient ExpressenDeath on the Nilegebruikt Branagh het bronmateriaal ditmaal behoorlijk vrij, zoveel dat verstokte Christie-fans er wel van zullen gruwen. Weg is het typische Engelse dorp van het origineel, weg ook een kind als slachtoffer, en weg, vooral, alle verwijzingen naar de Oudheid, vooral het verhaal van Narcissus.
In plaats daarvan geeft Branagh ons: luxueuze fotografie, extra mooi als je de film in het grote Imax-formaat ziet: een spookhuisverhaal soepel verteld met effectieve montage ten behoeve van de schrikeffecten; en een cast met goede acteurs die evenwel constant spelen in dienst van de grote troef: Branagh als Poirot.
Ter voorbereiding vanVenicebekeek ik nog eensOrient Express,een film die, zo bleek, is blijven hangen. Vooral de scène waarin Poirot onthult dat alle reizigers de 'moordenaar' zijn, raakt. Branagh speelt hier met zijn ogen. In widescreen en in close-up zie je in zijn blik de pijn van teleurstelling in de menselijke aard. En zijn diep menselijke reactie: medelijden met mensen die kampen met een verdriet zo groot dat het kwaad kan woekeren in hun ziel.
Deze grote hoogte bereikt Branagh nooit inVenice. Misschien heeft het ermee te maken dat de psychologie van het verhaal het moet afleggen tegen het spektakel van de bovennatuurlijke thriller. Hoezeer dat laatste ook niet te versmaden is, toch miste ik de complexiteit die de roman biedt.
Bijvoorbeeld: Christie zocht metHallowe'en Partysteeds meer de grenzen op. Het was een van haar latere boeken, geschreven toen de wereld voor haar een vreemde plek was geworden, vol met losbandige hippies en jonge vrouwen die hun beha's verbrandden. De moorden inHallowe'en Partyreflecteren een diepe teleurstelling in de menselijke natuur, in een moderne wereld zonder normen en waarden. En toch, Ariadne Oliver is een moderne vrouw, misschien zelfs de vrouw die Christie graag had willen zijn.
Dan is de vraag ook of de uitgebluste Poirot nog mee kan in een wereld waarin het rationele zwaar onder druk staat. Nou en of. In de laatste scène huppelt Poirot van geluk. In het boek zegt hij tegen Ariadne:'Good night chère Madame... it has been remarkably interesting.'
Gawie Keyser
Te zien vanaf 14 september