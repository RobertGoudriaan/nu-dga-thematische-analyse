De stille exodus

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
5 oktober 2023
'De echte pijn van het overbodig worden gaat dieper dan het mogelijk verlies van een baan', schrijft Koen Haegens in zijn stuk over AI (inDe Groenevan 27 september). Hij vreest het waardeloos worden van 'de vaardigheden waarop je trots was, waarvoor je hard hebt gewerkt en die je mede zijn gaan deﬁniëren'. Hij raakt aan een wezenlijke kwestie, die hij merkwaardig genoeg niet verder uitdiept. Uiteenlopende aspecten van AI passeren, dikwijls zonder samenhang, de revue. Tegenstrijdige opvattingen volgen elkaar zonder reﬂectie op. Zo zwalkt hij tussen dreigend banenverlies, personeelsschaarste en het al zo vaak gehoorde nieuwe-banenargument. De lezer wordt er niet wijzer van.
Neem de zelfscankassa: 'Doodse stilte, niemand praat.' De beklemmende sfeer die Haegens oproept, staat in contrast met zijn relativering verderop, waar 'het gezellige praatje aan de kassa' neerbuigend wordt weggezet als 'nostalgie'. Een derde voorbeeld: verzet tegen nieuwe technologie wordt leukweg gevolgd door de belofte ervan. Ook hier mist een kritische afweging.
'ChatGTP is niet echt intelligent', schrijft Haegens, 'verwacht geen geniale inzichten.' Hoe kan dit programma, getraind met bestaande teksten, dan ooit 'onafhankelijke journalistiek vervangen'? Journalisten kunnen voorkomen dat hun vaardigheden waardeloos worden. Dat vraagt wél dat ze hun kritisch vermogen inzetten en met doordachte inzichten komen.
MARIETTE AKKERMAN,Deventer