Knuffelcontent Kunst Renée van Trier

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
29 juni 2023
VanHumblevan Renée van Trier in Museum De Pont krijg je als bezoeker een ongemakkelijk gevoel. Hoe kijk je naar 'abusement': online content, waarbij de privacy van jonge kinderen geschaad wordt?
Vorig jaar publiceerdede Volkskranteen journalistiek onderzoek naar de 'emojibaby': online foto's van kleine kinderen waarbij het gezichtje wordt afgedekt met een emoji, zodat de anonimiteit van het kind gewaarborgd blijft. Alhoewel deze foto's iets absurds hebben, constateerde auteur Emma Curvers dat de afplaktrend een positieve ontwikkeling is in onze online cultuur. Het gebruik van emoji's stelt ouders in staat om leuke kiekjes van hun privé-leven te posten, zonder daarbij de privacy van hun jonge kinderen te schenden - want een jong kind, zo schrijft Curvers, kan nog geen toestemming geven om bekeken te worden.
Wat doet het met een kind wanneer het wél op grote schaal bekeken wordt? Wanneer een kind bewust wordt ingezet als online aandachtstrekker, bijvoorbeeld, of als pr-materiaal? Deze vragen staan centraal inHumble, de expositie van Renée van Trier die deze zomer te zien is in Museum De Pont. Voor haar nieuwste werk liet Van Trier zich inspireren door het sociale-mediagedrag van 'TikTok-ouders', die hun kroost aanzetten tot koddige acties voor de camera in de hoop daarmeeviralte gaan. Op TikTok bereik je met een filmpje van een grappig kind al snel miljoenen kijkers. Deze filmpjes zijn in feite de tegenhanger van de emojibaby: ze nodigen vreemden uit om kinderen in al hun kwetsbaarheid te bekijken, en om hun alledaagse leerproces te consumeren als vermaak.'Abusement' noemt Van Trier deze vorm van online content, waarbij de privacy van jonge kinderen geschaad wordt ten behoeve van een geinig beeld.
Bij de ingang vanHumbletreffen we een persiflage op dergelijk abusement. In een videowerk met de herkenbare TikTok-dimensies wordt Van Trier aangemoedigd om voor de camera te dansen. De kunstenaar is onherkenbaar gemaakt door een zogenaamd 'kinderfilter,' waardoor het lijkt of Van Trier het gezicht heeft van een tienjarige. In een roze clownspak danst ze minutenlang voor de lens, en gaandeweg ook met zichtbare tegenzin. 'Lach eens, je moet blijven lachen', zegt een stem waarvan de eigenaar buiten beeld blijft. Het is een moeilijke video om naar te kijken omdat hij iets onmiskenbaar grappigs heeft - en daarmee de geniepige aantrekkingskracht van abusement benadrukt. Het verstand zegt dat het verkeerd is om nietsvermoedende kinderen als vermaak in te zetten, maar als je eenmaal een grappig kinderfilmpje voor je neus krijgt blijkt het nog best moeilijk om weg te kijken. Met het videowerk daagt Van Trier de bezoeker uit om hun eigen gevoeligheid voor abusement te toetsen.
In de hoofdruimte van de expositie zet Van Trier deze combinatie van humor en ongemak voort. Op de muren van de zaal worden AI-gegenereerde beelden van kinderen geprojecteerd, die gezamenlijk het werk12000 Portraits, 20000 Promptsvormen. Van Trier werkte maandenlang met een online beeldgenerator om de foto's voor het werk te verzamelen. Ze gaf de generator steeds verontrustender opdrachten - 'meisje met blauwe plekken' - om de voorprogrammeerde grenzen van het medium op te zoeken.
Openbare AI-systemen worden over het algemeen namelijk zo ingesteld dat ze geen strafbare content kunnen voortbrengen, zoals beelden van zware mishandeling of kinderporno. Toch kun je met behulp van AI wel degelijk tot beelden komen die pijn suggereren, zo bewijst de fotoverzameling van Van Trier. In feite laat het werk een andere vorm van abusement zien, waarbij een grijs gebied wordt opgezocht waarin kinderen op een 'acceptabele' manier geweld wordt aangedaan.
Het opvallendste werk inHumbleligt op de grond: de installatieToo Much Choices to Be Made(sic). Over de vloer van de expositieruimte liggen drie chaotische hopen met spullen verspreid. De spullen in kwestie - plastic speelgoed, kinderschoenen - lijken op het eerste gezicht onschuldig, alsof je naar de nasleep van een speelpartijtje kijkt. Naarmate je meer tijd met de installatie doorbrengt, beginnen andere objecten op te vallen: tussen het speelgoed liggen injectienaalden en lege pillenstrips verborgen. Een knalroze doktersset voor kinderen verbindt het speelgoed met de volwassen wereld van afhankelijkheid. Het is een schrijnende combinatie. Suggereren de medische accessoires het mogelijke voorland van kinderen die niet door hun ouders beschermd worden? Volgens de statistieken lopen mensen die als kind werden verwaarloosd in hun volwassen jaren een groter risico op zelfdestructief gedrag en andere psychische klachten.
De harde tegenstelling van speelgoed en drugs die Van Trier presenteert had daarmee iets pedants kunnen hebben, of zelfs kitsch kunnen zijn, ware het niet dat de kritische lading van het werk er niet bepaald dik bovenop ligt. Als bezoeker moet je behoorlijk aandachtig kijken om de verschillende objecten in de installatie, en hun relatie tot elkaar, te ontwaren. Met een oppervlakkige blik blijf je wellicht bij het roze kinderspeelgoed steken en loop je weg met het idee dat je een feministische kritiek hebt gezien. En alhoewel Van Trier inHumbleinderdaad veelvuldig naar meisjes verwijst, gaat de expositie over het zelfbeeld van kinderen in bredere zin - en wat daarvan overblijft wanneer kinderen worden opgevoed als performers.
Van Trier wil met haar expositie meer bewustwording creëren over de psychosociale invloed van digitale media. Specifiek wil de kunstenaar vragen stellen over de privacy die kinderen gegund wordt, en over de langetermijngevolgen voor kinderen die consistent als 'knuffelcontent' worden ingezet. Ouders en verzorgers hebben immers de taak om hun kind in veiligheid te laten opgroeien, en om hen een basisgevoel van bescherming en geborgenheid te geven. Van Trier heeft een persoonlijke betrokkenheid bij kinderen die zonder dit basisgevoel worden opgevoed - zelf groeide ze op met een psychisch kwetsbare ouder - enHumblezit, naast het hoofdthema van online kinderbeelden, ook vol intiemere verwijzingen die voor een buitenstaander niet meteen herkenbaar zijn. Dat is aan de ene kant verfrissend, want de urgentie vanHumbleis ook zonder autobiografische toelichting voelbaar. Maar aan de andere kant heeft het gebrek aan aanvullende context wel invloed op de toegankelijkheid van de expositie.
Zo zijn de individuele werken in de expositie niet voorzien van een titel of zaaltekst, en is het soms moeilijk om te bepalen waar het ene werk ophoudt en het andere begint. Ergens is het wellicht toepasselijk dat een expositie dieHumbleheet, en bezoekers wil aanzetten tot introspectie, niet in hapklare brokjes wordt opgediend. Toch was een compromis prettig geweest, omdat de beperkte toelichting op de werken meer aanzet tot associëren dan interpreteren.
Eens per week wordtHumbleop bombastische wijze tot leven gebracht. Gedurende de looptijd van de expositie zal Van Trier elke zondagmiddag een performance geven, en het is zeer aan te raden om een bezoek aan De Pont hieromheen te plannen. Onder begeleiding van een pompende soundtrack belichaamt Van Trier de TikTok-moeder uit haar abusement-videowerk.
'I want the best for my kid',zingt de kunstenaar, terwijl ze een levensgrote meisjespop door de ruimte sleept. Een reeks AI-beelden van een figuur die in elkaar stort, gebaseerd op een zelfportret van Van Trier, flitst als een carrousel door de ruimte. Het is overweldigend en verontrustend, en als bezoeker word je actief bij de chaos betrokken. Nadat Van Trier haar kinderpop heeft neergelegd loopt ze rakelings langs de toeschouwers met een groot poppenhoofd op een spies. Het tafereel doet denken aan een publieke vernedering, alsof de kunstenaar haar denkbeeldige kind aan een schandpaal heeft genageld. Toch wordt het niet naargeestig, omdat Van Trier zich halverwege de performance verkleedt als dolfijn.
Een dolfijn? Ja, een dolfijn. Het geliefde zeezoogdier speelt een grote rol inHumbleen wordt op verschillende plaatsen in de expositie afgebeeld. In haar performance observeert Van Trier een discrepantie tussen hoe mensen naar dolfijnen kijken, en hoe de dieren zich in het wild gedragen. Zo staan dolfijnen bij ons bekend als speelse, intelligente wezens, en worden ze in onze populaire cultuur doorgaans afgebeeld als zachtaardig. Maar dolfijnen zijn van nature ook gewelddadige dieren: ze verkrachten soortgenoten om hun positie in de hiërarchie te verzekeren en zijn bovendien sterk genoeg om haaien te doden. De grote zachtaardigheid die wij het dier toekennen, berust dus - zoals zoveel antropomorfismen - op projecties. InHumbletrekt Van Trier een parallel tussen dolfijnen en TikTok-kinderen, in die zin dat beide 'wezens' geacht worden te performen: de dolfijn moet leuke trucjes doen voor de mens, en het kind moet de ouder vermaken. Beide handelingen ondermijnen het natuurlijke gedrag, waarbij dolfijnen gewiekste jagers zijn, en het juist aan ouders is om in de behoeften van hun kinderen te voorzien.
In de slotscène van de performance slikt Van Trier een handvol'humble pills'en voegt ze zich bij een school dolfijnenbaby's: zes handgeschilderde dolfijnenpoppen van siliconen, die tussen de hopen speelgoed in de expositieruimte liggen. Op papier klinkt dit als een kolderiek slot, maar in de ruimte is het een kwetsbaar tafereel. Van Trier slaagt erin om een diep gemis te communiceren, waardoor haarover the top-beeldtaal alsnog menselijk en vertrouwd voelt. Wellicht is dit ook het ongemakkelijkste aanHumble,nog los van de verwijzingen naar kinderverwaarlozing: dat Van Trier zich volledig overgeeft aan haar materiaal, zonder ironie of relativerende knipoog.
De verbanden die Van Trier in haar werk legt - dolfijn en kind, AI en zelfbeeld - zijn niet altijd even verfijnd. Maar de eigenzinnigheid van de kunstenaar voorkomt dat de expositie een wijzend vingertje wordt, wat toch algauw het geval is bij artistieke kritieken op sociale media: dat dergelijke platforms 'slecht' zijn, dat ze onze autonomie aantasten, enzovoort.
Humblevervalt niet in deze clichés. Wat de expositie wél doet, is het benadrukken van onze gevoeligheid voor knuffelcontent - en het aanwijzen van de mogelijke pineuten daarvan.
Humble: At birth you are a promise but at the same time also the greatest possible riskvan Renée van Trier is t/m 13 september te zien in Museum De Pont in Tilburg
Als je eenmaal een grappig kinderfilmpje voor je neus krijgt, blijkt wegkijken best moeilijk