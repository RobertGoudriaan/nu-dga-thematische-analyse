Groene paden

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
20 oktober 2022
FILM Close
Op de middelbare school is het van levensbelang met wie je samen fietst. Kom je met een coole jongen het hek binnen, ben je verzekerd van een veilig plekje in de middenmoot van de sociale orde. Niet meer komen opdagen bij dat ene afgesproken paaltje is een daad van hoogverraad. Léo maakt zich er schuldig aan. 'Waar wás je?' wil zijn vriend Rémi weten. 'Vroeg ontbeten', antwoordt Léo. Rémi ontploft. Voor de laatste keer.
Vier jaar geleden kreeg de Vlaamse filmmaker Lukas Dhondt met zijn debuutfilmGirlover een trans meisje dat succesvol ballerina wil worden al veel lof. Met zijn tweede film,Close,won hij dit jaar in Cannes de Grand Prix. Het verhaal gaat over Léo (Eden Dambrine) en Rémi (Gustav De Waele), twee jongens van dertien die op het platteland opgroeien op de grens tussen Vlaanderen en Wallonië. Ze zijn beste maatjes, spelen riddertje tussen de bloemenvelden en slapen wanneer ze logeren steevast in hetzelfde bed.
We zien een echte, serieuze vriendschap. Daarom hakt die éne vraag gesteld in een kringgesprek aan het begin van het nieuwe schooljaar erin. 'Zijn jullie een stel? Jullie zitten zo dicht tegen elkaar aan.' Rémi laat zijn schouders zakken, glimlacht stil. Léo is razend, schreeuwt keihard 'nee' en schiet dan in de overcompensatie-stand door stoerejongensdingen te doen zoals ijshockeyen. Iets is geknapt - dat weten ze. Niets is meer los te zien.
Met veel talmende close-ups illustreertClosehoe een jongensvriendschap kapot kan gaan. Anderen, vaders, moeders, klasgenoten, zijn slechts passanten in de emotionele waterput waar je als jonge jongen samen met je beste vriend in springt. Prachtig in beeld gebracht met veel bewegende, lange shots waarin de jongens door de kleurrijke bloemenvelden rennen of tegen de wind in naar school fietsen. Eerst zijn ze nog samen op zonovergoten weides en groene paden. Daarna vooral alleen, worstelend met zichzelf in een grauw, grijs gebied van emoties en angsten.
Als Rémi het 's nachts toch weer waagt bij Leo in bed te kruipen omdat hij dat nou eenmaal gewend is, ontstaat een fysieke worsteling. De hokjes van de maatschappij blijken hardnekkig. Léo en Rémi zijn nog druk bezig zichzelf te ontdekken. De tirannieke buitenwereld vraagt te vroeg om een verantwoording.
Dhont portretteert het verhaal sober en echt. Zonder lyriek stript hij het tot op het bot. De schoonheid zit 'm in de eenvoud van de beelden en het langer dan gebruikelijk vasthouden van gezichten, in simpele situaties als klaslokalen of rondom eettaffels. Gevoelig, sierlijk en onberispelijk ingetogen verteltClosehet verhaal over twee jeugdvrienden. Aanvankelijk is de vriendschap uniek, jaloersmakend moeiteloos. Een kringgesprek doorprikt die bubbel. Er volgt ruim een uur aan onbeantwoorde vragen, waarmee Dhont de echtheid van de film knap in stand houdt. Sommige dingen zijn voor een brugklasser simpelweg niet te bevatten.
Daan Stoop
Closedraait vanaf 3 november in de bioscoop
Kris Dewitt | Eden Dambrine (midden) als Leo in Close