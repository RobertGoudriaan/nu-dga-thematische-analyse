Deplorables

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
22 augustus 2024
In de bespreking van Kees 't Hart vanSoldaat op zoldervan Herien Wensink (De Groene,16 augustus) staat aan het eind: 'De "deplorables"zoals Hillary Clinton deze groep ooit denigrerend noemde.' Met dedeplorableswerden niet alle Trump-stemmers bedoeld maar een deel ervan.'"You know", Clinton said to a friendly crowd of wealthy donors this weekend, "to just be grossly generalistic, you could put half of Trump's supporters into what I call the basket of deplorables. Right? The racist, sexist, homophobic, xenophobic, Islamophobic - you name it."'
Iedereen die zich daarna aangesproken voelde opdeplorablesstopte zichzelf in dat mandje, het mandje van seksisten en anderszins haatdragenden. Arme mijnwerkers zijn nietdeplorables, arme mijnwerkers die een haat hadden tegen zwarte Amerikanen, de gay en alles wat anders is, dat zijn dedeplorables. Net zoals rijke Amerikanen met dezelfde denkbeelden.
Het is jammer dat nu nog steeds de uitspraak van mevrouw Clinton verkeerd geciteerd wordt. En erger, het werd toen misbruikt door het Trump-kamp (en de rechtse media) om mevrouw Clinton te beschadigen, en nu nog geloven te veel mensen dat narratief, van mevrouw Wensink tot meneer 't Hart zelf, en blijft het in leven. Ik hoop dat er een dag komt dat mensen zien dat mevrouw Clinton toen gewoon gelijk had, een deel van de Trump-aanhang is schaamteloos racistisch, homofoob, xenofoob. En dat deel isdeplorable.
FRANK MUTSAERS