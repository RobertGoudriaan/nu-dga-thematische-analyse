Het Vaticaan gaat bisschop Belo extra onderzoeken In de wereld

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
13 oktober 2022
Vaticaanstad- Wat gebeurde er achter de deuren van het Vaticaan in de zaak van de Oost-Timorese bisschop en Nobelprijswinnaar Carlos Filipe Ximenes Belo? Wie wist wat en wanneer? Die vragen dringen zich op sindsDe Groeneonthulde dat de bisschop jarenlang minderjarige jongens seksueel misbruikte.
Binnen een dag zag het Vaticaan zich gedwongen met een verklaring te komen. Woordvoerder Matteo Bruni stelde dat de Congregatie voor de Geloofsleer in 2019 een melding over de bisschop had ontvangen. In september 2020 was Belo door de rechtbank van de Congregatie schuldig bevonden en gestraft. Hij kreeg beperkingen opgelegd, zo mocht hij niet vrij naar zijn vaderland reizen. Het was hem verboden contact met minderjarigen en met Oost-Timor op te nemen, of interviews te geven. In november 2021 werden de sancties verscherpt. Bisschop Belo accepteerde de straffen.
Dit betekent dat het Vaticaan al jaren van het seksueel misbruik wist, maar het stilhield. Een klassieke cover-up. Bruni zweeg zelf bovendien weer over de feiten waarvoor Belo was veroordeeld en gestraft. Nu blijkt dat Belo tegenover de kerkelijke rechtbank had bekend dat hij jongens seksueel had misbruikt toen hij begin jaren tachtig hoofd was van de Salesiaanse onderwijsinstelling in het Oost-Timorese plattelandsgehuchtje Fatumaca, vertelt een bron tegenDe Groene. Toen hij eenmaal bisschop was (benoemd in 1988) zou hij geen zedenmisdrijven tegen kinderen meer hebben gepleegd, en alleen nog seksuele relaties met volwassen mannen hebben gehad, zo werd in de rechtszaak verklaard.
Dat was echter niet waar. De twee slachtoffers die inDe Groenehun verhaal doen, vertellen dat zij als minderjarigen seksueel zijn misbruikt door Belo toen hij bisschop was. Ook kennen zij andere slachtoffers uit die tijd. Sommigen niet ouder dan tien jaar.
Het Vaticaan gaat nu intern onderzoek doen naar de zaak-Belo, meldde het katholieke dagbladLa Croix International. De zaak strekt zich uit over drie pausen en raakt aan andere prelaten uit de kerkelijke hiÃ«rarchie. Wat wist paus Johannes Paulus II toen Belo in 2002 plots aftrad als hoofd van de Oost-Timorese kerk? Op dat moment was kardinaal Ratzinger, de latere paus Benedictus XVI, prefect van de Congregatie van de Geloofsleer. Wie liet Belo in 2004 naar Mozambique gaan, om met kinderen te werken? En: waarom werden zijn veroordeling en bestraffing in 2020 geheimgehouden, terwijl paus Franciscus openheid enzero tolerancepredikt?