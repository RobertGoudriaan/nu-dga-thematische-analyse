Ecomarxisme

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
9 februari 2023
Ik heb gemengde gevoelens bij het artikel van Ewald Engelen over het neomarxisme (inDe Groenevan 19 januari). Enerzijds is het heel positief, dat structurele factoren, zoals ongelijkheid in arbeid en economische machtsverhoudingen naar voren worden gebracht in het denken over het milieu.
Het winststreven zorgt voor een eindeloze hoeveelheid producten en overconsumptie (bij de rijken in extreme mate). Deze factoren moeten in de milieubeweging meegenomen worden. Anderzijds wordt de milieubeweging bekritiseerd: ze komt voort uit de professionele klasse, die geen ï¬‚auwe notie heeft van de werkende klasse en een beperking van consumptie van het individu bepleit, zonder de belangen van de werkende klasse (zeventig procent van de beroepsbevolking in de VS volgens het artikel) in acht te nemen. De werkende klasse heeft meer baat bij bijvoorbeeld goedkope groene elektriciteit. Er wordt dus van uitgegaan dat op dezelfde schaal doorgaan met consumeren mogelijk is, mits groener en eerlijker verdeeld. De aarde is echter eindig en ons gebruik van de aarde dus ook. Minder consumptie en eerlijker verdeeld moeten dus gecombineerd worden. In de studentenbeweging van de jaren zestig was het marxisme populair en werd de term 'vals bewustzijn' gehanteerd voor degenen die niet het juiste 'klassenbegrip' hadden. Het marxisme werd als het juiste geloof gepresenteerd. Die arrogantie zie ik hier terug: de milieubeweging heeft een vals bewustzijn. Dit lijkt me onvruchtbaar: we moeten met z'n allen de aarde voor alle mensen leefbaar houden en samen strijden tegen de echte tegenstander - het kapitalisme met zijn fossiele industrie, ongecontroleerde productie en mateloos winststreven. Bij verdeeldheid lacht deze tegenstander in zijn vuistje.
HANS VERMEIJ,Nijmegen