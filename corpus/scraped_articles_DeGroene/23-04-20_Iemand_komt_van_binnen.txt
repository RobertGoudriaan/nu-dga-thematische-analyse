Iemand komt van binnen

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
20 april 2023
omcirkel je met speelgoed, tijd of bomen: kun je later de kring weer uit - doe minder dan niets - superkrachttraining bestaat alleen uit loslaten - kies niet je gekte wel je behandeling - zie de uitkomst van het dubbelblindexperiment - lieg naar waarheid je wens alsof uitgekomen - ik zet graag de psychedelische wereld op z'n kop - ik wist als kind ik word professor in de weetniet-kunde - wil je entertainment word je zelf vermaak - middelen lossen de lijn op tussen jou en de wereld - geef drugs een handdruk laat jezelf rustig binnen - of knal in één klap tussen de aliens - roes wekt beelden op maar helder zie je meer - zeg nee tegen dope verkleurt alles om je heen - anarcho-reli's gaan online op eigen houtje - de tak wordt toverstaf door de hand die hem vasthoudt - word dronken van water, space op placebo - innerlijke fitness waar geen work-out voor is - ik verleg het liefst mezelf als grens - papier en potlood paraat opdat jij me beschrijft - zie hoe je van je gedachten scheidt
het ondersteboven, de Zone, terrein X: plekken op de kaart waar geen wereld van is - sommigen wonen er ongewild - anderen streven hun hele leven tevergeefs het te betreden - rotsformaties gemaakt door je innerlijke staat - grasspriet buigt onder betekenis - bevriend je vooroordelen, begroet je neurose - ik kom langs in de vorm van je intiemste gedachte - jij verscheen pas toen ik stopte je te benoemen - zet je over mijn tegenwerpingen heen ben ik ze kwijt - huil jij om wat ik niet voel - ben ik jouw huilruimte - slaak je moederskreet die ze niet kon uiten - onderga wat je grootvader verstopte - de angst van de meeuwen is de jouwe - wentel je dennennaalden in de wind - waaier geurdeeltjes rond vogelpoten - ik zie als raaf het meest - wees jij als geest van de industriële landbouw de krijs van ieder kistkalf - hoor de plant vergaderen met de laborant - de bossen behoren tot wie niet kunnen sterven - het leek me leuk te leven als lieveheersbeestje - wormogen, tentakelspeeksel rottend vol vliegvlees - de verwrongen bast om de holstam waar kevers nieuw leven begonnen - weerhouden me niet er jou in te zien - de waakwolf wentelt zich in je stem - je stuiptrekken tekenen karakter - ik zie je sfinxzitten - hoe je in leegte hebt leren leven - gedrochten rekenen immers af in eeuwen - aandacht niet stoppen wel verleggen - wissel van middel - blaas bladzijden om - twerk je om mijn kijken -
vibrato overmeestert siddering - wil soms een stad zijn - het klemmende vierde wieltje van de winkelwagen - de piep van de sneaker - heipaalsnuit - wat de bomen doorgeven ouder dan wij - groeirichting licht langs wortelpuntweg - edelhertskelet met vlamgewei - vadermoeder - alleswetenden anderszijnden maken bescheiden kennis - kus me terug in salamanderswing - groove zo oud als geleedpotigen - wuifriet op vreemdplaneet zijn we - waar paarse schemer mensenlevens duurt - brom de vacht van een roofdier - antwoord met handen van hout - de energierivier kabbelt door je ledematen - wast door de bedding van wat ik niet ben - ik hoor nooit je stem maar hij klinkt mooi - eens zul je me zegenen - ik voelde het effect - te midden van een kudde zelven - zwemles voor de ziel - bewustzijn zich bewust wordend - stel je niets voor: jij wordt zelf gedroomd - soms glimlach ik door je heen - in natuurtaal - spreektak - wolkgeluiden - mondbubbels onthullen - zelfs je geest is niet alleen van jou - ik duik op in tienduizend gedaantes maar blijf onzichtbaar - tot je niets meer bent dan een manier van zien
na opgaan heb ik jou nodig om terug te keren - fuck healing: één zijn is heerlijk maar deelt niet in leven - zucht een schrede richting versterven - vrij om te stoppen met zijn zonder verdwijnen - adem in voor meer hemel - je weet weer alles maar herinner je ook op tijd te vergeten - blijf voor de nachtschool thuis - mijn beurt om te spreken geef ik aan de stok - geen idee wat inheems is maar het komt van binnen - eiken blijken de zachtste tripsitters - lichtsplinters springen in het oog door glas in lood - meedoen is morgen - waarom ik mezelf onwetend houd is het mysterie - zeg me wat ik niet wil zien
Met dank aan de velen met wie ik reisde, jullie weten wie jullie zijn. Speciale dank aan Asha Karami, Maartje Nevejan, Patricia Pisters, Roel Bentz van den Berg en Tijn Vuijk. De zinsnede 'iemand komt van binnen' komt van de middeleeuwse kluizenares Suster Bertken en de gelijknamige theatervoorstelling van Marte Boneschansker. De zin met het edelhert is geïnspireerd op werk van Vincent Mock. 'Fuck Healing' is de titel van een evenementenreeks van Bethany Crawford, Erica Biolchini en Dina Mohamed.