Het Franse eiland Mayotte kampt met een geboortegolf Aan de grens

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
8 juni 2023
Voor het Hôtel de Ville in Parijs staat een moeder met haar baby in de rij voor een slaapplaats via vrijwilligers van hulporganisatie Utopia 56. Ze is zojuist gearriveerd vanuit Mayotte, een Franse eilandengroep tussen Madagaskar en Mozambique. Wie wordt geboren in dit 101ste overzeesedépartementkrijgt automatisch de Franse nationaliteit. Haar baby zal haar en haar twee andere kinderen mogelijk ook asiel bezorgen: 'Het kan hier alleen maar beter zijn', zegt ze als ze een opvangplek krijgt toegewezen.
De afgelopen jaren hebben veel jonge vrouwen en echtparen uit Afrika en de naburige Comoren een baby gekregen op de Mayotte, om vervolgens het vliegtuig te nemen naar Frankrijk, op zoek naar kansen. Drie op de vier kinderen die op Mayotte worden geboren hebben een buitenlandse moeder. Het aantal geboortes is er met tienduizend baby's per jaar het hoogst van Frankrijk. Officieel ligt het inwonertal van Mayotte op 280.000, het werkelijke aantal wordt geschat op 400.000. Een kwart van de inwoners is illegaal en straatarm. Er is gebrek aan huisvesting, zorg en onderwijs en de criminaliteitscijfers stijgen.
Eind mei maakten de gendarmes van Mayotte, versterkt door vijfhonderd ingevlogen collega's uit het Europese moederland, zich op voor 'Operatie Wuambushu': overname, volgens de lokale taal Shimaore. Sindsdien zijn enkele sloppenwijken met de grond gelijk gemaakt. De dakloze illegalen werden overgebracht naar de Comoren waar ze aanvankelijk werden geweigerd. Ondanks de keuze van Mayotte in 1974 om bij Frankrijk te blijven, beschouwen de Comorezen de eilandengroep nog steeds als hun grondgebied. Geld heeft waarschijnlijk tot instemming met opvang van de migranten geleid, plus de wetenschap dat iedereen een kwassa-kwassa, oftewel quasi, dus gammel, bootje naar het zeventig kilometer verderop gelegen Mayotte terug neemt.
De Franse binnenlandminister Gérald Darmanin staat opnieuw voor schut door de zoveelste 'slecht voorbereide' anti-migratieactie zonder effect. Zijn wetsvoorstel van eerder dit jaar waarin legalisering van tienduizenden illegalen werd opgenomen, haalde het parlement niet wegens het verwachte gebrek aan een meerderheid.
De gezondheidszorg op Mayotte explodeert, voorspeldrecent een parlementair onderzoeksrapport waarin een pleidooi voor verdeling van migranten over Frankrijk: een politieke tijdbom.
Het aantal in 2023 getelde doden en vermisten aan de Europese buitengrenzen volgens het Missing Migrants Project (IOM): 1400