Ex-Tory Rod Stewart steunt de verpleegkundigen In de wereld

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
2 februari 2023
Londen- Bij de inbelsessie vanSky Newshing recentelijk een verrassende bezorgde burger aan de lijn. Rod Stewart. De 78-jarige zanger zat te werken aan zijn modelspoorlijn toen hem de oproep van het nieuwsprogramma ter ore kwam om te reageren op de stakingen in de zorg. Hij pakte zijn telefoon erbij. Nog nooit, zei de zanger vanThe First Cut Is the Deepest,was de situatie in de gezondheidszorg zo dramatisch, om vervolgens de regering aan te vallen.'Change the bloody government!'bleek zijn credo te zijn.
Op zich is het geen grote verrassing dat zangers, net als andere kunstenaars, tegen een Conservatief regime zijn. Maar bij Stewart ligt dat wat anders. 'Persoonlijk ben ik lange tijd een Tory geweest', zei hij, 'maar ik ben van mening dat deze regering af moet treden en Labour een kans moet geven, want wat er nu gebeurt is hartverscheurend voor de verpleegkundigen.' Eind 2019 had Stewart nog zijn steun geuit voor Boris Johnson, die volgens hem de aangewezen persoon was om de Brexit te regelen.
Voor de Conservatieven was de bekering van de zanger dan ook slecht nieuws. Hij is bovendien niet de enige Brit die genoeg lijkt te hebben van deze vermoeid ogende regering. De uitvoering van de Brexit laat te wensen over, corruptieschandalen volgen elkaar op, er was het rampzalige experiment van Liz Truss, de economie zakt weg, het halve land staakt en onlangs beweerde de invloedrijke commentator Simon Heffer dat de Conservatieven weliswaar al dertien jaar regeren, maar dat links Engeland nog altijd de dienst uitmaakt.
De achilleshiel is de situatie in de ziekenhuizen, een gevolg van Brexit-gerelateerde personeelstekorten en uitgestelde zorg. Daar komt bij dat er te veel geld naar het management gaat en te weinig naar de werknemers op de zalen. Uit een onderzoek bleek onlangs dat liefst tweeduizend managers in de National Health Service zescijferige salarissen ontvangen. Sommige verpleegkundigen en schoonmakers zouden ondertussen zijn aangewezen op voedselbanken.
InThe Daily Telegraphschreef oud-zorgmanager David Lee dat Britse politici eens zouden moeten kijken naar het Nederlandse zorgmodel, waar volgens hem minder managers werken terwijl de zorgverlening zowel beter als efficiÃ«nter is. Gezien de heilige status die de bijna 75 jaar oude nhs heeft, zullen de Britten moeten doormodderen. Wachtend op een wisseling van de macht heeft Stewart aangeboden tientallen scans te betalen voor burgers die deze behandeling dringend nodig hebben.