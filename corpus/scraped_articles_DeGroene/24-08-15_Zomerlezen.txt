Zomerlezen

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
15 augustus 2024
Jaren geleden las ikDe tuin van de Finzi-Contini's(zie de bespreking van het boek inDeGroene van 1 augustus) in de vertaling van Joke Traats, elfde druk 2006 (uitgegeven door Meulenhoﬀ ), dat tevens een enthousiaste nabeschouwing bevat van Geerten Meijsing. Ik vond het prachtig. Het was een reden om uitgebreid kennis te maken met het historische Ferrara, en zelfs - na een 'identiteitscontrole' en het dragen, door mijn vriend, van het aangeboden keppeltje - met de indrukwekkende Joodse begraafplaats.
Enkele jaren geleden wilde ik het boek opnieuw kopen om het cadeau te doen. Echter, het was nu verkrijgbaar bij uitgeverij De Bezige Bij en vertaald door Jan van der Haar. Wat mij als eerste opviel (vóórdat ik het inpakte) was de merkwaardige 'volkse' foto op de omslag, die niets te maken had met de inhoud. Ik ging de tekst vergelijken met die van mijn (oude) exemplaar en viel van de ene verbazing in de andere. Hier werd met een bijl gehakt. Niets bleef over van de vloeiende stijl, de Italiaanse sfeer, die mij had gefascineerd.
Het leek of de vertaler met de tekst van Joke Traats een synoniemenstrijd was aangegaan, om de indruk te wekken dat hij origineel was, met als resultaat een verbrokkelde, gekunstelde brij van mededelingen. In deze tijd zou je aan een AI-behandeling gaan denken. Ik heb veel teksten van het ene en andere boek vergeleken en mijn besluit stond vast: voor dit cadeau moest ik op zoek gaan naar een tweedehands exemplaar van Meulenhoﬀ (hetgeen lukte).
Als voorbeeld (tussen de ettelijke) raad ik de potentiële lezer aan de laatste alinea van de epiloog in beide boeken te vergelijken.
JOKE DE BRUIN,
Zwolle