Aanstekelijk

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
6 maart 2025
FILM Mickey 17
De openingsscène van deze film brengtStar Wars Episode V - The Empire Strikes Back(1980) in de herinnering: Luke op de ijsplaneet Hoth in de klauwen van eenwampa(monster met veel haar) die hem ondersteboven ophangt in zijn hol, klaarblijkelijk om later op te eten. NuMickey 17:Mickey (Robert Pattinson) overvallen door eencritter(monster met veel slurven) in een grot op de ijsplaneet Nilfheim. Wat nu, moet de Zuid-Koreaanse regisseur Bong Joon-ho hebben gedacht, als zo'n wampa/ critter niet meteen wordt gedood; Luke/Mickey de taal van de critters leert; en die er wat van zouden vinden dat de mensheid hun planeet komt koloniseren? En wat als deze Mickey dezeventiendeiteratie van Mickey Barnes is, dus als klonen deel is van het verhaal? Zo vieren de clichés een feestje, wat niet wegneemt dat er onfatsoenlijk veel te genieten valt aanMickey 17.
Hoewel de film gebaseerd is op een roman van Edward Ashton uit 2022, komt het geheel over als bij elkaar verzonnen. Afgezien vanStar Warsechoot Claire Denis'High Life(2018) in Bongs film, waarin Pattinson ook al een crimineel speelt die de ruimte in wordt geschoten.
Bij Denis is de toon loodzwaar, bij Bong is die licht en hilarisch. Aanvoerders van de expeditie zijn de charismatische politicus Kenneth Marshall en zijn vrouw Gwendoline, vertolkt door Mark Ruffalo en Toni Collette. De eerste steelt de show. Ruffalo, die recent precies dat deed in Yorgos Lanthimos'Poor Things,zet de contouren van 'Trump' neer: een narcistische megalomaan met volgelingen die blijkbaar blind zijn voor zijn domme, dictatoriale karakter.
Zoals metParasite,in 2019 goed voor drie Oscars waaronder die voor beste film, toont Bong zich een vlijmscherpe satiricus. Marshalls project is kapitalismein extremis,compleet met drone-werkers zoals Mickey, een vervangbare mens de opnieuw kan worden uitgeprint wanneer er iets ergs gebeurt zoals het onderonsje in de grot met de critter. Pattinson, nét Wile E. Coyote in de Looney Tunes-tekenfilms, ondergaat zijn lot van herhalende horror lijdzaam. Hoe vinden we een vaccin om de giftige lucht van de ijsplaneet te kunnen inademen? We experimenteren dat het een lieve lust is op Mickey's lichaam. Eerste contact met die critters? We sturen Mickey op ze af. Pattinson speelt prachtig, stoïcijns. Praten doet hij als een gangsterhulpje in een oude film noir, met een prothese van scheven tanden die hem iets aandoenlijks geeft.
Alles is aanstekelijk inMickey 17,vooral de nonsens. Neem die mensenprinter. Soms vergeten de operateurs de lade te installeren. Glijdt er zo'n slap lichaam uit het apparaat (wat een technologie!), knalt het pardoes op de grond. Kansloos is deze expeditie van de celebrity-politicus en zijnbasket of deplorables.
Gawie Keyser
Te zien vanaf 6 maart