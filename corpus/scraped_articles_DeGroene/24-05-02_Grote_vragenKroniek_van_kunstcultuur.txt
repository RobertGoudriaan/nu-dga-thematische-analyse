Grote vragen Kroniek van kunst&cultuur

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
2 mei 2024
SERIE Baby Reindeer
Donny is een comedian om wie maar weinig gelachen wordt. Hij woont bij de moeder van zijn ex-vriendin in huis en om rond te komen werkt hij in een kroeg waar op een dag een droevige vrouw binnenkomt. Martha. Hij heeft met haar te doen, biedt als troost een kop thee aan en komt vervolgens niet meer van haar af. Ze blijft terugkomen, weet zijn e-mailadres te achterhalen, komt naar zijn optredens.
Hij wordt lastiggevallen door Martha - al dekt dat de lading niet van de 41.071 e-mails, 350 uur aan voicemails, 744 tweets, 46 Facebook-berichten en 106 brieven die hij van haar ontving. Hij grijpt niet in, ook niet echt als ook zijn (ex-)vriendinnen worden belaagd of als hij ontdekt dat Martha eerder veroordeeld is voor stalking, zelfs niet als ze hem aanrandt. Al die mails worden overigens afgesloten met 'verstuurd vanaf mijn iPhone' terwijl Martha helemaal geen iPhone heeft en er geregeld ook typefouten in die zin staan.
Behalve dat ze hem (en zijn naasten) stalkt, blijkt ze hem ook iets te bieden; zij wordt zijn publiek. Martha, weergaloos neergezet door Jessica Gunning, lacht om zijn grappen, geeft hem complimenten, verzint koosnaampjes voor hem zoals 'Baby Reindeer', redt op een bepaalde manier zijn show als ze vanuit het publiek mee gaat doen. Binnen een handomdraai kan ze hem ook het leven weer zuur maken, maar wat weegt zwaarder voor Donny?
Of het uitmaakt dat een film of serie gebaseerd is op een waargebeurd verhaal? In dit geval zeker. Al was het maar omdat Donny wordt gespeeld door de Britse komiek Richard Gadd, ook de schrijver van de serie.Baby Reindeeris namelijk gebaseerd op zijn ervaringen met een stalker en met een andere traumatische gebeurtenis aan het begin van zijn carri√®re. Hij vertelde er eerder over in zijn theatervoorstelling en nu is er deze zevendelige Netflix-serie.
WatBaby Reindeerzo goed maakt, is dat je als kijker niet alleen te zien krijgt hoe iemand gestalkt wordt - dat is al heftig genoeg - maar ook dat Donny op zoek gaat naar de reden waarom juist hij het slachtoffer wordt. Beter gezegd: waarom hij het laat gebeuren.
En dan belanden we bij aflevering vier en zien we wat Donny is overkomen en waardoor hij getraumatiseerd is: wat een oudere collega, die zegt zijn talent te zien en met hem samen te willen werken, hem heeft aangedaan.
Tot dan kun je nog denken datBaby Reindeereen bizar verhaal is, goed in beeld gebracht en slim verteld. Maar het is veel meer dan dat. Er worden grote vragen gesteld over misbruik, trauma, over zelfhaat, schaamte, gezien willen worden. Het is zo eerlijk en pijnlijk dat het je als kijker de adem regelmatig beneemt.
Rasit Elibol
Baby Reindeeris te zien op Netflix
Ed Miller / Netflix | Donny (Richard Gadd) en Martha (Jessica Gunning) in Baby Reindeer