Tijdloze speeltijd

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
18 januari 2024
Natuurlijk klopt hetvan geen kant. Herman Koch is bij uitstek de schrijver naar wie je grijpt als je het nodig hebt om opgekikkerd te worden. De energieke verteltrant, de droge ironie, de satirische blik op hetupper middle class-wereldje waar zijn innemend-dwarse personages zich doorheen stuntelen: het plankje Kochs geeft altijd verlichting. En nu komt uitgerekend hij met een autobiografisch boek over een kankerdiagnose, behandelingen, ziekenhuisgesprekken, bloedwaarden, levensverwachting? Niet helemaal. Of zoals hij in gedachten tegen een tv-redacteur zegt: 'Het gaat in het boek niet alléén over kanker.'
Ja, we zijn bij de ziekenhuisbezoeken en de slechtnieuwsgesprekken, en maken de inslagkracht mee die dit alles heeft op zijn familie; zijn vrouw, zoon en schoondochter worden met name genoemd. Tegelijkertijd is dit ingebed in allerlei ogenschijnlijk nonchalante schetsen uit het dagelijks leven, die aanvankelijk wat triviaal lijken en uit het geijkte repertoire putten van de grote schrijver in literair Nederland: het bibliotheekbezoek met altijd die ene laatste vraag, de bloemen en de wijn die je op het station probeert te lozen, de drieballenrecensie in deNRCdoor Thomas de Veen, van wie Koch zich afvraagt of hij guller zou zijn, was hij op de hoogte van zijn diagnose:'Alsjeblieft, vier ballen, Herman, maar alleen voor deze ene keer, omdat je kanker hebt.'
Het duurde even voor ik doorkreeg hoe verraderlijk al die lichtvoetigheid is. Al die mijmeringen krijgen stilaan een steeds nadrukkelijker levenskunstige ondertoon. Ze blijken allemaal te maken te hebben met de tijd, en hoe die kan versnellen en vertragen. Thomas Mann heeft een halveToverbergnodig om dat uit te leggen, Koch kan het compacter: 'Er gebeurt iets met de tijd tijdens lange vliegreizen. Hij rekt zich uit als een slaperige hond, daarna krimpt hij als een te heet gewassen wollen trui.'
Al die bespiegelingen over wel of geen leesboek mee in de trein, en hoe heerlijk het is om zomaar voor je uit te staren, het onverwachte geschenk als iemand een afspraak afzegt, je telefoon uit laten tijdens een tussenstop van een uur om onbereikbaar te zijn - de tijdloosheid is immers 'de halfzus van de concentratie' - met een schok besef je dat dit steeds naar zijn huidige toestand verwijst en dat hij op zoek is naar een leefbare houding tegenover zijn levensverwachting van 'drie tot vijftien jaar', waarover zijn vriend P.F. Thomése overigens informeerde of dit 'zuivere speeltijd' betrof. O ja, er valt nog genoeg te lachen. Zoals wanneer zijn vrouw aan het ontbijt informeert of hij al iets merkt van de vrouwelijk-hormooninjecties. 'Ik zette een hoge piepstem op. "Ik weet het niet," zei ik. "Ik heb de indruk dat mijn stem is veranderd."'
De sterkste gedeelten van dit boek zijn twee terugblikkende delen:Het fotoalbumenSchrijver. Veel elementen hieruit kennen we al uit wat naar mijn smaak zijn beste boeken zijn:Red ons, Maria Montanelli(1989) enFinse Dagen(2020), maar hier rangschikken ze zich door een andere lens tot weer een heel nieuw beeld.
Zo gaatHet fotoalbumover zijn jonggestorven ouders en hun moeizame relatie en scheiding, maar nu met een poging om de vaderfiguur beter te begrijpen, ook in het licht van zijn eigen vaderschap. InSchrijverzien we de dwarse rebel op het Montessori Lyceum, die zijn docenten letterlijk dood wenst, niet zelden met succes. (En kijk eens hoe klemvast zijn timing is, als hij droogjes optekent: 'Het duurde doorgaans nog een paar maanden, maar uiteindelijk verscheen de rector in de deuropening van ons klaslokaal om de vervanger te komen voorstellen.')
Ditmaal is die schoolepisode ingebed in een grotere wordingsgeschiedenis van Koch als lezer en schrijver, over eerste publicaties, ambities, en zelfs nog allerlei praktische adviezen over schrijven. En over alcoholgebruik. Zijn eerste schrijverssucces viert hij door vijf kelkjes wodka achter elkaar leeg te drinken, zoals Slauerhoff ook gedaan zou hebben in de Engelse Reet, en ook in het heden vloeien de gin-tonics en koud beslagen biertjes rijkelijk, is hij opgelucht als de arts hem vertelt dat hij die niet hoeft te laten staan. En ook hier dient dat alledaagse om te wijzen op iets wezenlijkers. Als hij afgesproken heeft in een café, zorgt hij altijd dat hij er eerder is, om één biertje alleen te nemen, om iets uit te stellen, de tijdloosheid te proeven en het gevoel dat hij niets meer hoeft.
Uit die houding probeert hij troost of verzoening te vinden, zou je kunnen zeggen, al probeert hij in dit boek zelf juist dat soort woorden en te zware sentimenten uit de weg te gaan, en moet hij niets hebben van alle medeleven. Juist daarom is het op veel momenten aangrijpend.
Zelden was Koch zo openhartig als in dit boek, en toch is het ook weer niet zo dat hij onbeperkte inzage geeft in zijn Elektronisch Patiëntendossier. Op een cruciaal moment - bij een bijgestelde levensprognose - zwenkt de camera weg. Naar een brede glimlach op het gezicht van zijn zoon, waardoor er toch ruimte ontstaat voor de optie dat het mogelijk iets gunstiger kan uitpakken. Dat geeft hoop, ook voor de lezer. Want dit is een stem die onze literatuur eigenlijk niet kan missen.
Mijmeringen krijgen een levenskunstige ondertoon
Joris Casaer / ID Photo | Herman Koch gaat te zware sentimenten uit de weg HERMAN KOCH Ga je erover schrijven? Ambo Anthos, 272 blz.