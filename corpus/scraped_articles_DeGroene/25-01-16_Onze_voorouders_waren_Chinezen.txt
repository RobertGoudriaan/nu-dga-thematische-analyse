Onze voorouders waren Chinezen

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
16 januari 2025
Beijing -Iedereen denkt dat de homo sapiens uit Afrika stamt, maar evolutionair bioloog Huang Shi denkt van niet. In het Chinese wetenschappelijke tijdschriftPrehistorische Archeologiebeweert deze emeritus-hoogleraar dat de verste voorouders van de mensheid afkomstig zijn uit Oost-Azië, dat wil zeggen China. Het kan geen toeval zijn dat Huang Shi zelf Chinees is, en dat hij buiten China nauwelijks wordt geloofd.
Het is niet de eerste keer dat in de studie van de menselijke evolutie het Chinese nationalisme heeft toegeslagen. Honderd jaar geleden werden in een grot bij Beijing tientallen tanden, schedels en botten gevonden. Chinese paleo-antropologen zagen in die resten het bewijs dat de homo sapiens oorspronkelijk uit China kwam. De fossielen van de Pekingmens bleken echter toe te behoren aan de homo erectus, een uitgestorven mensensoort. Ook na latere vondsten op andere plaatsen in China klonk nationalistisch gejuich, maar toen ging het om resten van mensapen of andere mensachtigen. Deze keer heeft het paleo-antropologisch chauvinisme dankzij Xi Jinping het politieke tij geweldig mee.
Huang Shi studeerde en doceerde in de Verenigde Staten. In 2009 kwam hij terug naar China om in de stad Changsha hoogleraar genetica te worden. Een paar jaar later begon hij te publiceren over zijn opvatting dat de moderne mens uit China stamt. In zijn laatste artikel legt hij uit waarop hij die theorie baseert. Hoe complexer een organisme, stelt hij, des te kleiner de kans op mutaties. Wel, het DNA van de mensachtige resten die op verschillende plaatsen in OostAzië zijn gevonden, hebben volgens de onderzoeker veel genetische overeenkomsten met elkaar en met het gemeenschappelijke DNA van de acht miljard mensen van nu. Daarom moeten zij hoogstwaarschijnlijk onze voorouders zijn.
Geen enkel wetenschappelijk tijdschrift buiten China heeft geschreven over Huang Shi's theorie. Alles wat jonger is dan een homo erectus ziet hij immers als een homo sapiens. Door alle tussenliggende, inmiddels uitgestorven mensensoorten over te slaan komt hij tot de politiek wenselijke conclusie. Ook op andere onderzoeksterreinen is politiek belangrijker dan wetenschap. Archeologisch en historisch onderzoek bijvoorbeeld heeft als primair doel de lof van China en de Partij te zingen.
Sinds kort moeten ook de Griekse klassieke schrijvers eraan geloven. Volgens een Chinese complottheorie zijn hun geschriften grotendeels fake, en Aristoteles heeft nooit bestaan. Zodat Confucius alsnog het rijk alleen heeft.