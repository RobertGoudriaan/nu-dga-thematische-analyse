Tegendraads Opheffer

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
22 augustus 2024
Een rolmodel is altijd een tegendraads figuur. Althans, dat denk ik.
Stel je het jaren-dertiginterieur voor van een gezin dat uit Indië was gekomen en waar de jaren zestig door een oudere zuster en broer via de radio, de boekhandel en steeds heftiger ruzies naar binnen sijpelt. Het is 1965.
Er is ook een jongetje van twaalf dat drijft op zijn intuïties, want kennis heeft hij nog niet. Dat ventje ben ik. Er wordt geheimzinnig gesproken over een boek dat mijn zuster onder haar bed verbergt en mijn broer achter de boeken in de boekenkast. Als ik ze op lezen betrap, word ik resoluut weggestuurd. Mijn puberteit is dan een puist die op het punt staat uiteen te barsten.
En toen kreeg ikIk Jan Cremerin handen. Het pus van de puist spoot het leven in!
Op het omslag een stoere knul in een spijkerpak op een motor. Het paste bij de muziek van Bob Dylan, van The Beatles, van The Pretty Things en van The Outsiders. Het paste bij Provo, bij lang haar, bijHitweek. Het was het puzzelstukje dat de muffe jaren vijftig deed passen op de jaren zestig. Ik las het boek in een constante staat van fysieke opwinding waardoor de lenzen die gericht waren op het andere geslacht steeds scherper werden gesteld. Cremer was toen 25 jaar.
Vijf jaar later, in 1970, herlas ik het en vond het nog mooier. Het boek was een menukaart van het leven dat ik wilde leiden. Ondertussen wasIk Jan Cremer 2verschenen wat ik zo mogelijk nog mooier vond.
Cremer was misschien de eerste die van zijn leven een kunstwerk wist te maken met zijn ironische megalomanie. Hij schreef niet alleen, hij maakte platen ('Boom, boom, boom' - met een heerlijk plat Engels accent), schilderde, produceerde films; zijn romans waren schelmenromans met hemzelf als grootste schelm, zonder plot zodat het verhaal altijd kon doorgaan. Wij - mijn vrienden en vriendinnen - vondenIk Jan Cremereen linkse roman, want het ging over een arbeidersjongen zonder al te veel opleiding die van zijn leven iets waardevols wist te maken, die zich afzette tegen het establishment. Tegendraads. En hij wist de publiciteit te bespelen. Hij kon de echtgenoot zijn van Andy Warhol en de bruid van Bob Dylan, en hij leerde beiden dan ook kennen toen hij in New York in het Chelsea Hotel woonde.
En wat vonden we het heerlijk dat hijslechtbesproken werd, want wij vonden hemgoed. Wat gingen de critici ver! Pierre Dubois verweet Cremer een 'fascistische geestesgesteldheid'. Hahaha! En waarom? Vermoedelijk om deze passage:
'"Weet je waar ik nou es zin in zou hebben?" vroeg iemand. "In een lekker zwart mokkel, een lekker wijf, die zou ik godverdomme veertig keer naaien, achter mekaar!"
"Ach jonge, Moorse wijven stinken uit hun bek en uit hun reet," zei F.
"O jaah? Zoen jij wijven dan in hun kont en naai je ze in de bek?" vroeg K.
Algemene lachpartij en discussie over wijven volgde, die ik al duizend keer gehoord had, maar wat tenminste 'n beetje afleiding gaf, want van het turen op de witte weg werd je ook stapelkrankjorum. "Trouwes," zei E., die kennelijk een zwartenhater was, "ze hebben altijd een veel te grote kut, àls je ze mag naaien. En àls je niet mag pakken kom je er zonder 'n litertje smeerolie niet in. Trouwes, ik heb eens een keer 'n zwarte genaaid in Oran, daar konden we met de hele compagnie tegelijk wel in rondmarsjeren, gottegottegot wat een grote flamoes.
Hahahaha...!" F. trok nog 'n vies gezicht als hij aan dat wijf werd herinnerd.'
Dat dit literatuur was. Geweldig.
Later zou ik in de literatuur zijn 'kameraden' ontmoeten: Henry Miller, Rabelais, Céline, De Sade, Frank Harris... Cremer opende een wereld. Een maand geleden stierf Jan Cremer. Tachtig jaar oud. Ik was oprecht droevig. De herinneringen aan de paar keer dat ik hem ontmoette, bewaar ik als edelstenengruis.
Ik ben hem dankbaar. Zijn Ik vormde mijn Ik.
Wat vonden we het heerlijk dat Jan Cremer slecht besproken werd