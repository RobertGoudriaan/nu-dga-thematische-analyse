Niet ingesnoerd Kunst Unravel

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
3 oktober 2024
De textielkunst in de tentoonstellingUnravelin het Amsterdamse Stedelijk daagt de bestaande macht uit. De vitaliteit en experimenteerlust van deze kunstenaars uit de marge zijn hard nodig.
'De vrouwenbevrijding iseindelijk begonnen het idee te ondermijnen dat de rol van vrouwen er een is van applaudisserende toeschouwer van de creativiteit van mannen', schreef Lucy R. Lippard in 1978 in het feministische kunsttijdschriftHeresies. Lippard was als criticus en tentoonstellingsmaker een van de vroege voorvechters van de erkenning van de kunst van vrouwen. In datzelfde artikel inHeresiesconstateerde ze echter ook dat vrouwen als makers nog steeds mannelijk grondgebied moesten betreden. Geen wonder dat ze daarom vanaf de jaren zestig hun heil gingen zoeken op terreinen die nog niet tot wereld van de kunst werden gerekend.
Ze grepen naar als vrouwelijk beschouwde technieken als naaien, breien, borduren, haken en quilten. En daarmee deden ze een heleboel tegelijk. Ze gebruikten materiaal dat vaak makkelijk voorhanden was - niet voor niets heette het stuk van LippardMaking Something from Nothing. Stof is in vergelijking met verf, steen, hout of metaal buitengewoon intiem: we worden er in gewikkeld na onze geboorte, we slapen eronder, we leven erin. Het gebruik ervan is een ode aan het alledaagse. Bovendien verwezen de kunstenaressen met hun naai- en borduurwerk naar de handarbeid die hun moeders en grootmoeders verrichtten, die ze zo ook wilden rehabiliteren. En ze daagden de hiërarchieën in de westerse kunstwereld uit: schilderkunst stond boven aan de apenrots; abstract minimalisme en conceptualisme waren de Bokito's.
Een van die feministische kunstenaars was Judy Chicago, beroemd vanwege haar monumentale werkThe Dinner Party(1974-1979), een grote driehoekige tafel die ze, heel vrouwelijk, heeft gedekt met gedecoreerde porseleinen borden en bestikte tafelkleden. Maar de tafelschikking is ongebruikelijk: de namen van 999 vrouwen die zijn 'opgegeten' door de geschiedenis staan op de kleden geborduurd. Even vrouwelijk en evenzeer het resultaat van samenwerking met vele anderen is Chicago's serieThe Birth Project, waar ze in 1980 mee begon en vijf jaar aan werkte met een team van honderdvijftig handwerksters over de hele wereld. Zij leverde de tekeningen en de geselecteerde vrijwilligsters transformeerden die in borduursels, haakwerk, quilts, weefsels en macramé.
Zijn op de borden vanThe Dinner Partyabstracte, labiale bloemvormen aangebracht, de beelden inThe Birth Projectzijn soms schokkend concreet. Ze laten vrouwen tijdens de bevalling zien, een thema dat tot dusverre nauwelijks onderwerp was van kunst. Op het werkBirth Tear/ Tearis in paars-rode en roze borduursteken op zijde een voluptueuze barende vrouw afgebeeld. Uit haar vagina stromen golvende vormen; het meest onrustbarende is de scheur die van tussen haar benen naar haar hals loopt. Plastischer kan het geweld van barensweeën nauwelijks worden verbeeld, maar tegelijkertijd is er vervreemding door het contrast tussen het nietsontziende beeld en het gebruikte materiaal, dat zacht, soepel en glanzend is.
Birth Tear/Tear hangt opde tentoonstellingUnravel, die nu te zien is in het Stedelijk Museum in Amsterdam, en is voortgekomen uit een samenwerking met het Barbican Centre in Londen.The Power and Politics of Textiles in Art,luidt de ondertitel.Unravelpresenteert dan ook niet een historisch overzicht van de inzet van vezel, draad en stof in de moderne kunst, maar laat vooral zien hoe de naald een wapen van verzet kan zijn en wat het politieke potentieel van textiel kan zijn.
Het medium, dat een inferieure plaats inneemt in de canon van de westerse kunst - het zou niet meer dan een ambacht zijn - heeft sinds de jaren zestig een opmars gemaakt. Dat begon met kunstenaars als Magdalena Abakanowicz, Jagoda Buic, Sheila Hicks en Judy Chicago die vijftig jaar geleden al met wol, katoen, zijde en sisal werkten en die vertegenwoordigd zijn inUnravel- en het gaat door tot nu.
Het verzet met de naald ligt allereerst in de techniek en het materiaal, dat tegelijk een commentaar is op de dominante - lees: mannelijke - rangorde in de moderne kunst. Denk aan de (door feministen) veel geciteerde zinsnede van architect Le Corbusier en schilder Amédéé Ozenfant uit 1918: 'Er is een hiërarchie in de kunsten: decoratieve kunst op de bodem, en de menselijke vorm op de top. Omdat we mannen zijn.'Pink Landscape(2007) van Ghada Amer lijkt een dergelijke uitspraak te bespotten. Op een doek zie je meerdere afbeeldingen van een vrouw die zichzelf bevredigt en op lijkt te gaan in haar genot. Maar zij gaat grotendeels schuil achter een abstract lijnenspel van garen. De 'mannelijke' lijnen maken het mannen onmogelijk een'male gaze'op de masturberende vrouw te werpen. En dan is er de ironie dat de lijnen niet op het doek zijn aangebracht met een ferme kwaststreek maar minutieus zijn gestikt met naald en draad.
Textiel was het materiaal waar vrouwen al dan niet onder invloed van de tweede feministische golf naar uitweken, een materiaal dat nog niet was geïncorporeerd in de moderne kunst, maar ook andere kunstenaars in een marginale positie gingen met lappen stof en naald en draad in de weer. Mannelijke homoseksuelen, die het soms zelfs verboden werd om zoiets verwijfds te doen als handwerken, zoals de Paraguayaanse kunstenaar Feliciano Centurión, en kunstenaars van kleur en niet-westerse kunstenaars.Unraveltoont dan ook kunstenaars van over de hele wereld en wil vooral een intergenerationele en transculturele dialoog laten zien, waarin de constante is dat de textielkunst de bestaande macht uitdaagt. De macht van de canon, maar ook de politieke en economische macht.
Het verzet met de naald kan evengoed in de boodschap liggen. Textiel leent zich bij uitstek voor verhalen van ongehoorzaamheid en verzet. Een ontroerend voorbeeld daarvan zijn dearpilleras(Spaans voor jute), kleine, gestikte scènes op jute die na de coup van Pinochet in Chili werden gemaakt als kroniek van het geweld en de onderdrukking onder zijn dictatuur. Terwijl de vrije pers de nek was omgedraaid, fungeerden de stoffen afbeeldingen van alledaagse ontberingen als alternatieve krant. Handig was ook dat de lapjes eenvoudig opgevouwen en meegesmokkeld konden worden. En omdat ze veelal door vrouwen werden gemaakt tijdens workshops in de kerk, wat als een ongevaarlijke en dociele tijdsbesteding werd gezien, werd er lang niet ingegrepen.
In veel van het werk inUnravelis de boodschap persoonlijk, maar dan zo dat grote maatschappelijke thema's daarin resoneren. Zoals inFrom Doro Wat to Sushi and Chicken Wings and Tings(1991), een werk met knopen en kralen op gestikt en gewatteerd doek van Pacita Abad, dat haar ervaring als Filipijnse migrant in Amerika als uitgangspunt heeft. Op het kleurrijke doek staat in het centrum een geïsoleerde vrouw, een ongedocumenteerde migrant, op de achtergrond is in felle kleuren de wirwar van de stad te zien en de eettentjes die door nieuwkomers van over de hele wereld zijn opgezet. De eenzame vrouw lijkt haar weg in de informele economie nog te moeten vinden.
Of zoals de serieCarry You With Me(vanaf 2011) van LJ Roberts, kleine, fijnzinnig geborduurde portretten van zijn vrienden uit de queeren transgemeenschap, die telkens protestborden dragen. Omdat ze van stof zijn gemaakt kan hij ze altijd bij zich dragen. De afbeeldingen zijn kleurrijk en uiterst gedetailleerd, maar op de tentoonstelling zijn ze tussen glazen frames dwars op de muur bevestigd, waardoor je ook de achterkant kunt zien en het beeld opeens chaotisch, rafelig en onaf lijkt. Het maakt dat de portretten meerlagig zijn, een gepolijst statement met een veel wanordelijker keerzijde.
Vanaf de jaren zeventigbeleefde de textielkunst van vrouwen een doorbraak. Het bracht Norma Broude, net als Lippard een feministische criticus van het eerste uur, tot de vraag die wel vaker in feministische kringen werd gesteld: moet het succes van de textielkunst begrepen worden als een verandering van de waarden in de kunstwereld, aangejaagd door het feminisme? Of is het succes een manier om feministische en multiculturele waarden te absorberen in de mainstream? Het is een wat wantrouwende vraag.
Maar loop rond doorUnravelen het antwoord dringt zich op. De kunstwereld heeft de vitaliteit, subversiviteit en experimenteerlust van de kunstenaars uit de marge hard nodig.
De tentoonstelling is een feest van veelzijdigheid. Textielkunst kan de vorm aannemen van borduursel, weefsel of patchwork dat je aan de wand kunt hangen, maar ook van sculpturen, zoalsArch of Hysteria(2000) van Louise Bourgeois, een kleine roze stoffen vrouwfiguur die lijkt te zweven in de lucht. Of zoalsVêtement noir(1968) van Magdalena Abakanowicz, een grote hangende sculptuur van sisal en paardenhaar die tegelijkertijd wat wegheeft van het ruwe rugschild van een insect, het karkas van een flink dier, een ruw kledingstuk of een lichamelijke massa die zich weigert te laten insnoeren.
Of zoalsTo Teach or To Assume Authority(2028-2029) van Sarah Zapata, een harig tapijt in contrasterende kleuren dat over een constructie is gedrapeerd en zo een amorf volume vormt. En zoalsPhasing (Flow)(2017) van Kevin Beasley, een wandsculptuur van fragmenten van huisjurken, kaftans en andere kledingstukken die met hars zijn bevroren. Ze zijn afkomstig uit een winkel uit Harlem, New York, waar zijn grootmoeder en overgrootmoeder hun kleren kochten en als ensemble vormen ze een monument dat aan hen herinnert.
Veel van de werken opUnravelgrijpen terug op stof die al een leven achter zich heeft, waardoor niet alleen in de techniek maar ook in het materiaal een gebaar wordt gemaakt naar de geschiedenis. Tau Lewis gebruikte bijvoorbeeld voor haarThe Coral Reef Preservation Society(2019), een patchwork-quilt die de onderwaterwereld afbeeldt van de oceaan waarop zoveel slaafgemaakten een graf vonden tijdens de overtocht van Afrika naar Amerika, gevonden stukken stof op het strand van Jamaica, waar haar voorouders vandaan komen.
Naaien, breien, borduren, haken en quilten bieden, zo blijkt, ongekend veel mogelijkheden. En anders dan verf, hout, steen en metaal zijn stof en draad zo warm en tactiel dat je het liefste elk kunstwerk zou willen strelen en betasten. Het is dat je telkens wordt gewaarschuwd de werken niet aan te raken.
John Wilson White, Collectie J.N. Dauberen M. A. Levin, courtesy J. Silvermanen kunstenaar | Judy Chicago, Birth Tear/Tear, 1982, borduurwerk op zijde door Jane Gaddie Thompson, 52,1 x 69,9 x 3,8 cm