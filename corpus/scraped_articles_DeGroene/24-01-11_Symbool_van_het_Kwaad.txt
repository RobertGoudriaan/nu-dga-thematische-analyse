Symbool van het Kwaad

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
11 januari 2024
Twee jaar geledenpubliceerde de in Dakar, Senegal, geboren maar sinds zijn negentiende in de buurt van Parijs wonende Mohamed Mbougar Sarr een opzienbarend boek:La plus secrète mémoire des hommes. Het kreeg jubelende recensies, ging maar liefst vijfhonderdduizend keer over de toonbank en werd, of wordt, in minstens veertig landen vertaald. Ook in Nederland waren de superlatieven voorDe diepst verborgen herinnering van de mensniet van de lucht,de Volkskrantkoos het als boek van het jaar. Intussen had Sarr er, 31 jaar jong, de hoog aangeschreven Prix Goncourt voor gekregen, als eerste auteur bovendien uit Sub-Saharaans Afrika.
Al dat succes maakte nieuwsgierig naar zijn persoon en eerder werk. Sarr bleek in Parijs politieke wetenschappen te hebben gestudeerd en er onderzoek te hebben verricht naar Leopold Senghor, Senegalees staatsman, dichter, filosoof en leraar. Maar toen hij de literatuur ontdekte, gaf hij die studie op. Hij begon ook zelf te schrijven, geëngageerde romans over slavenhandel, kolonialisme en Afrikaanse emigranten in Europa.La plus secrète mémoire des hommeswas zijn vijfde roman in een tijdsbestek van zeven jaar. Nu publiceert zijn Nederlandse uitgever een eerdere, in 2018 verschenen roman in vertaling:Een echte man, mijn kennismaking met Sarr.
Een echte manis een eenvoudig, rechtlijnig, vlot geschreven boek met één thema (homoseksualiteit, in een land waar daar een zwaar taboe op rust). Hoofdpersoon is een jonge docent Franse literatuur die in Parijs heeft gestudeerd en nu, vol ambitie teruggekeerd naar zijn geboorteland, lesgeeft aan een universiteit in Dakar. Hij is bezeten van de Franse negentiende eeuw, van Verlaine, Balzac en Villiers de l'IsleAdam en is van plan zijn enthousiasme over te dragen op zijn studenten. En meer nog: 'Het was mijn bedoeling het op te nemen tegen de hoge heren van de afdeling letterkunde: oude, kale, verziende, vadsige professoren die hun leven lang als spoken op een begraafplaats door de gangen van de faculteit hadden gedwaald, zonder enige andere ambitie dan hun positie als lector of docent te behouden.'
Maar dat bleek te hoog gegrepen. Drie jaar had hij zich uitgesloofd om van de afdeling letterkunde iets groots te maken, toen moest hij toegeven dat hij 'een strijd tegen de bierkaai' had gevoerd. De studenten bleken ongeïnteresseerd en begrepen er niets van, kennelijk had hij niet voorzien dat Afrikaanse jongeren wellicht iets anders aan hun hoofd hadden dan Mallarmé's cryptische verzen of Flauberts gefrustreerde plattelandsvrouwen. Dan laat ook hij het moede hoofd hangen. Hij beseft te hebben gecapituleerd, maar zoekt het falen niet bij zichzelf. 'Op mijn 37ste had ik me neergelegd bij de banale middelmatigheid van de universiteit van mijn land.'
Dat is na een paar hoofdstukken duidelijk, maar zo begint het boek niet. Het begint in bed, de verteller is nog in de roes van zijn orgasme, het ruikt er naar 'zweetoksels en sigaretten', de slaapkamer 'is vooral gevuld met een geur die alle andere verstikte, de nadrukkelijke geur van seks, van haar seks. Dat unieke reukmerk zou ik uit duizenden hebben herkend, de geur van haar seks na de liefde, de geur van volle zee, die leek te ontsnappen aan een wierookvat uit het paradijs...' Dan ziet het duo op hun telefoon een gruwelijk filmpje - onder gegil van een toegesnelde menigte wordt het lijk van een man opgegraven, van zijn lijkwade ontdaan en weggesleept, een homo, dus een zondaar, die mag in dit homovijandige land niet op een islamitische begraafplaats liggen. De verteller is geschokt, maar gaat kort daarna, opnieuw verleid door de geur van volle zee, toch weer kopje onder, zij het nog heel even 'vol weerzin'. Maar 'zijn begeerte keerde snel terug,' 'veel te snel, als het aan mijn morele principes lag. (...) Ik kwam klaar als een heilige die in een mystieke fase zijn transfiguratie beleefde.'
Hoogdravendheid is van meet af aan troef. Dit boek is geschreven in de gretige stijl van de misdaadverslaggever of de pedofielenjager die weet dat hij kans maakt om de volgende dag met vette koppen de voorpagina te halen. Flaubert is inderdaad in geen velden of wegen meer te bekennen. Vrouwen, allemaal botergeil, komen uit de geoliede zwijmelreclames van dure parfums, 'een nieuwe, zeer modebewuste en stijlvolle popster' wordt beschreven als 'een echte potente kerel, met grote ballen en een staaf gegoten koper van zeker achttien centimeter tussen zijn benen'. Als dit ook de stijl is waarin de verteller literatuuronderwijs gaf kan het niet verbazen dat zijn studenten onderuitgezakt, gapend en gamend in de collegebanken hingen.
Maar geen misverstand, over zijn goede bedoelingen laat de auteur geen twijfel bestaan - helaas, zou ik zeggen. We leren dat homoseksualiteit ook in Afrika altijd bestaan heeft, dat het niet om 'een van de vele zonden [gaat] die de witten hierheen hebben gebracht'. We leren dat de verteller, volbloed heteroseksueel en in zekere zin zelfs homofoob, als puntje bij paaltje komt toch ook zwicht voor de homoseksuele verleiding. En dat hij uiteindelijk - ik moet de martelende weg er naartoe onbesproken laten - zelfs 'bereid is te sterven om het enig overgebleven symbool van het Kwaad te kunnen zijn'.
De verteller zwicht ook voor de homoseksuele verleiding
Sophie Bassouls / Getty Images | Mohamed MBougar Sarr schrijft in de gretige stijl van de misdaadverslaggever MOHAMED MBOUGAR SARR Een echte man Vertaald door Jelle Norman. Atlas Contact, 190 blz.