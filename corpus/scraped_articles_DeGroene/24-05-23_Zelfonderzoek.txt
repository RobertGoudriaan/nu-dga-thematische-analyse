Zelfonderzoek

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
23 mei 2024
POP Billie Eilish
Op de hoesfoto van het derde album van Billie Eilish draagt ze uit hoe ze zich voelde alsof ze verdronk. In een interview met het Vlaamse weekbladHumolegde ze vorige week uit waarom lijden onderdeel is van haar kunst. 'Ik wil fysieke intensiteit en pijn, maar ook lieve knuffels en tederheid. Een onmogelijke combinatie, en dat is net waarom ze me enorm intrigeert.'
Het vat ook haar muziek treffend samen. 'Chronisch getroebleerd' noemtHumohaar, en dat slaat Eilish' sterk autobiografische oeuvre dan weer behoorlijk plat. Het interessante aan Eilish en haar werk is juist het permanente zelfonderzoek, naar elk onderdeel van dat 'zelf': zowel lichaam als geest, zowel schoonheid als lelijkheid, zowel binnen-als buitenwereld en de verhouding daartussen. Bovendien blijkt uit alles dat ze steeds op zoek is naar nieuwe vormen om haar verhaal te vertellen, meer dan naar alleen een prolongatie van haar status als superster (ze is met haar 22 de jongste tweevoudige Oscar-winnaar uit de geschiedenis; ze won de prijs voor haar nummers voor Bond-filmNo Time to Dieen voorBarbie).
De meeste nummers opHit Me Hard and Softwijken sterk af van grote Eilish-hits alsBad GuyenOcean Eyes,onlangs nog gecoverd door The Gaslight Anthem, die bewezen dat het ook als r√≥cknummer ijzersterk is. In de ingetogen openerSkinny ('People say I look happy/ Just because I got skinny/ But the old me is still me and maybe the real me/ And I think she's pretty')klinkt wat jazz door, het broeierige en seksueel geladenLunch ('I could eat that girl for lunch/ Yeah, she dances on my tongue')drijft op synthesizers die uit de jaren tachtig hadden kunnen komen (of uit welk werk dan ook van Nicolas Winding Refn), inChihirostijgt funk op uit de bas waar het nummer op is gebouwd, en grootser en vetter aangezet dan inThe Greatestklonk Eilish nooit eerder. Terwijl in de tekst zekerheden en onzekerheden om elkaar heen dansen, net als verlangen en deceptie, vallen na drie minuten en een ijzingwekkende uithaal strijkers en koren in.
Het is eigenlijk bijna een klassieke musicalballad, alleen heeft Eilish bepaald geen klassieke musicalstem, waardoor er iets wringt, precies de kracht van het nummer en van Eilish. Het avontuurlijkste en opzwependste nummer is het langeL'amour de ma vie,een dancekraker verstopt in een chanson. Die twist zit ook in de tekst. Want na'I wish you the best for the rest of your life' klinkt uiteindelijk:'I was the love of your life/ But you were not mine.'
Leon Verdonschot
Billie Eilish -Hit Me Hard and Soft.Billie Eilish speelt 4, 5 en 7 mei 2025 in de Ziggo Dome
Arturo Holmes / Getty Images | Billie Eilish bij de lancering van Hit Me Hard and Soft in New York