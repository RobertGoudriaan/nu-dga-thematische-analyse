Suriname is boos op Netflix

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
22 september 2022
Paramaribo - Narco-Saints,een nieuwe Netflix-serie over een Koreaanse drugsbaron in Suriname, zorgt voor spanning in de diplomatieke relatie tussen Suriname en Zuid-Korea. In de serie wordt Suriname weggezet als een narcostaat, en daar is de regering niet over te spreken.
De zesdelige Netflix-serie gaat over een zakenman die door de Amerikaanse inlichtingendienst wordt gedwongen deel te nemen aan een geheime missie om een Koreaanse drugsbaron in Suriname te arresteren. Het verhaal is 'geïnspireerd op een waargebeurd verhaal', maar 'de karakters en gebeurtenissen zijn opnieuw bedacht voor dramatische doeleinden', meldt Netflix bij aanvang van elke aflevering.
Hoewel de indruk wordt gewekt - in ZuidKorea heet de serieSuriname- vonden de opnames van de serie niet plaats in Suriname zelf, maar in de Dominicaanse Republiek en ZuidKorea. Daarbij wordt veelvuldig gebruikgemaakt van Surinaamse props, zoals onder meer de krantTimes of Suriname, Parbo Bier, de Surinaamse Luchtvaart Maatschappij en het uniform en de wagens van de Surinaamse politie.
Ook is er een rol weggelegd voor 'president Delano', een verwijzing naar de voormalige president van Suriname, Desiré Delano Bouterse. Hij werd in 1999 in Nederland bij verstek veroordeeld tot een gevangenisstraf van elf jaar voor drugshandel. In de serie onderhoudt president Delano nauwe banden met de Koreaanse drugsbaron, die zich in het dagelijkse leven voordoet als een christelijke priester.
Het meeslepende drama kwam uit op 9 september en doet het goed onder de kijkers. Het staat momenteel op de vijfde plaats van Netflix' meest bekeken niet-Engelse televisieshows wereldwijd. In Suriname zelf zijn de reacties minder lovend. De regering vindt dat de serie het imago van Suriname schaadt en toeristen op het verkeerde been zet. Albert Ramdin, minister van Buitenlandse Zaken, liet in een verklaring weten dat de Surinaamse regering 'de mogelijkheden bekijkt om juridische stappen te ondernemen tegen de producenten' van de hitserie. 'Of de praktijken waar zijn of niet, het gaat om het creëren van een negatieve perceptie', zei Ramdin. Volgens de minister is Suriname niet langer het land dat in de serie naar voren komt.
De Zuid-Koreaanse ambassade in Venezuela (ook verantwoordelijk voor Suriname) reageerde met een waarschuwing voor haar inwoners in Suriname. Die zouden 'extra op hun veiligheid moeten letten' na de uitspraken van Ramdin. Netflix geeft 'geen commentaar' over de controverse.