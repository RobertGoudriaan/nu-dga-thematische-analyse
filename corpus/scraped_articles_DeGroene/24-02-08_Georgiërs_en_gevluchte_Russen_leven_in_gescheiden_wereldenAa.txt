Georgiërs en gevluchte Russen leven in gescheiden werelden Aan de grens

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
8 februari 2024
'Zdravstvuyte'(hallo in het Russisch) zegt de barman, die net een kop koffie zet. Tegen de wanden van zijn café staan hoge boekenkasten met Russische literatuur. De eigenaar komt uit Sint-Petersburg, net als de twee gasten aan de bar, die in het Russisch discussiëren. Buiten staat om de hoek graffiti op een gebouw:'Russians go home'.
De leus staat op tal van plekken in de Georgische hoofdstad Tbilisi. Tegelijkertijd poppen verspreid over de stad Russische comedyclubs, restaurants, theaters en sportscholen op. Wereldwijd startten Russen vorig jaar - buiten eigen land - in Georgië de meeste bedrijven: dertienduizend in totaal, maakteForbes Russiaeerder deze maand bekend. Fors meer dan de nummer twee op de lijst: Kazachstan met 6100.
Vaak communiceren de bedrijven via Instagram en in de eigen taal. En de Georgiërs, die lopen er met een grote boog omheen. 'Het lijken wel parallelle werelden', zegt de Russische Anna Gekht (31). Ze ontvluchtte haar land direct na de invasie in Oekraïne en woont sindsdien in Tbilisi. Hier organiseert ze literaire avonden, met haar organisatie Litcafé. De spreektaal was tot nu toe Russisch.
'Ga terug naar je eigen land', schreef een aantal Georgiërs haar. 'Ik snap die reactie', zegt ze.
'Russisch horen kan een trigger zijn voor Georgiërs.' Ze praat over de gedeelde geschiedenis van de twee buurlanden, een vol oorlog en bezetting. 'Nog steeds wordt twintig procent van Georgië bezet door Rusland.' Ze vindt het daarom ongepast om alles in het Russisch te doen.
Veel Russen delen haar mening, anderen zijn zich er niet van bewust, legt Gekht uit. 'Ze hebben nooit over die geschiedenis geleerd. Zij schrikken van de anti-Russische teksten op straat.' Maar, zegt ze dan: 'Dat is geen excuus. Als Rus heb je constant een verantwoordelijkheid, dat kleeft aan ons bestaan. Wij zijn niet de slachtoffers.'
Die verantwoordelijkheid nemen, betekent soms ook afzonderen, zegt ze. 'Sommige vrienden spreken alleen Russisch. Als we karaoke zingen, gaan we liever naar een Russische bar. We willen niemand lastigvallen met onze taal.' Met haar eigen Litcafé hoopt ze een brug te slaan tussen de twee werelden, door voortaan ook in het Engels te spreken.
Het aantal in 2024 getelde doden en vermisten aan de Europese buitengrenzen, volgens het Missing Migrants Project (IOM): 134