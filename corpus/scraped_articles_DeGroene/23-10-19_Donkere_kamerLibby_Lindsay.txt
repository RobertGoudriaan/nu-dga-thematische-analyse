Donkere kamer Libby Lindsay

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
19 oktober 2023
Uit de foto's van mijnstreken die Bertien van Manen bijeenbracht in haar boekGluckaufspreekt een sterke persoonlijke betrokkenheid.
Libby, heet ze. Zou dat kort zijn voor Liberty? Nee, ze moet ergens halverwege de vorige eeuw geboren zijn. Dan is het waarschijnlijker dat Libby de roepnaam is van iemand die voluit Elizabeth heet, niet? Of anders Isabel, dat kan natuurlijk ook.
Hoewel zij natuurlijk de aandacht trekt - die outfit, die houding, die grimas - is dat wat zich in de achtergrond bevindt niet minder intrigerend. Geen kluisjes maar een takelsysteem: je stopt je spullen in een bak of tas of hangt ze aan een haakje en hijst je hele boeltje omhoog. Zodat de crew die je komt aflossen bij het omkleden je schone spullen niet bezoedelt. Even ingenieus als gedateerd. Boijmans Van Beuningen had ooit korte tijd een vergelijkbaar systeem als garderobe, bedenk ik nu, of heb ik dat gedroomd? Verder ken ik het alleen van beelden uit het archief van filmmuseum Eye, stille opnamen van Limburgse mijnwerkers die waren vastgelegd terwijl ze zich klaarmaakten voor de lange tocht naar beneden.
Op het bankje achter de vrouw staan behalve haar schone witte gymschoenen ook een groot blik waarin ongetwijfeld haar lunch zit en een thermosfles. Het is allemaal lastig te zien, maar er zijn meer beelden van Libby te vinden inGluckauf,het boek waarin Bertien van Manen foto's bijeenbracht die ze maakte in de mijnstreken die ze in de loop van haar leven bezocht - Yorkshire, de Appalachen, SiberiÃ«.
Op een van de andere foto's zien we Libby in een deuropening staan. De foto is gemaakt in Van, in Boone County, West Virginia. Niet eens een dorp, daarvoor is het puntje op de kaart te klein. Het is officieel een'census-designated place'. Van Manen maakte de foto vermoedelijk 's ochtends vroeg, voordat Libby naar haar werk ging. De broodtrommel en de thermosfles heeft ze in haar hand. Ze kijkt een beetje bedeesd in de camera. Naast haar staat een jongen die David heet. Haar zoon, denk ik. Hij eet een maiskolf.
Hoe anders kijkt ze op de foto in de kleedruimte. Ze heeft dezelfde spijkerbroek en hetzelfde spijkerhemd aan. Maar die schoenen, helm en riem maken haar een ander mens, zo lijkt het. Wat verklaart de blik in haar ogen? Heeft iemand buiten beeld een grap gemaakt? Iets over hoe vrouwen niet in de mijnen thuishoren maar achter het aanrecht? Of is het gewoon de adrenaline die door je lichaam stroomt vlak voordat je aan de reis naar beneden begint?
In het boek zijn aantekeningen van Van Manen opgenomen. Korte, uitgetypte getuigenissen van de mensen die ze ontmoette. Soms mannen, maar vooral vrouwen. Het gaat veel over de macht van vakbonden, samen sta je sterk, maar meer nog gaat het over de verhouding tussen de seksen. Vrouw zijn tussen al die mannen. Man zijn in die veranderende wereld. Wat in theorie emancipatie is, is in de praktijk een modderstroom van seksisme en vrouwenhaat.
Libby Lindsay (ik ga ervan uit dat het dezelfde Libby is) vertelt dat haar vader een groot deel van zijn leven in de gevangenis zat en dat ze is grootgebracht door haar zussen. Dat haar moeder schoonmaakster was en 's nachts barvrouw. Dat ze niet het leven van haar moeder wilde leiden.
Als Van Manen haar ontmoet is ze een van de weinige vrouwen die een enorme mijnbouwmachine bedient.A union job and the money is good. Maar ze moet voor veel, heel veel mensen zorgen. Een van hen was haar ex-vriend, die een been had verloren in een van de mijnen. Het was een gefrustreerde man, zei ze, omdat hij een zware jeugd had gehad. Maar voor wie in dit godvergeten deel van Amerika gold niet hetzelfde?
Van Manen, die zelf opgroeide in de Limburgse mijnstreek, was kind van een ingenieur die veilig boven de grond werkte. Ze was, las ik ergens, jaloers op de hechte gemeenschap die werd gevormd door de mijnwerkersfamilies. Het zal de reden zijn dat uit Van Manens foto's iets spreekt dat dieper gaat dan sympathie: verwantschap.
Bertien van Manen -Gluckauf.Fw:Books, 2023
Vrouw zijn tussen al die mannen. Man zijn in die veranderende wereld
Bertien van Manen | Libby, West Virginia. Appalachen, Verenigde Staten, 1985