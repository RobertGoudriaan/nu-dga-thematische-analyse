De verkoolde lijken van Dadias Aan de grens

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
7 september 2023
'Als ik wakker word, durf ik niet meer meteen op de sociale media te kijken. Ik kan het nieuws over verbrande vluchtelingen niet meer aan. Heb nu pillen tegen depressie, maar die helpen niet.' Tania, een stoere arme Grieksesingle mom,zet zich onvermoeibaar in voor Keerfa (Beweging tegen Racisme en de Fascistische Dreiging) en sek (Socialistische Arbeiders Partij), de enige Griekse politieke partij die zich openlijk uitspreekt voor open grenzen, sluiting van de kampen en recht op woning en werk voor asielzoekers. Beide organisaties hadden zich voor de Griekse verkiezingen afgelopen mei en juni verenigd in de partij Antarsya. Ze haalden nét de kiesdrempel van drie procent niet. Sindsdien concentreren ze zich weer op het organiseren van demonstraties en evenementen.
Vorige maand hielden ze een 'Rally of Rage' in het centrum van Athene vanwege de 'Dadias Disaster', waarbij achttien verkoolde lijken van vluchtelingen werden gevonden in de bossen van Dadias, bij de rivier de Evros. Ze hadden zich in het bos verstopt uit angst voor Griekse pushbacks. Er waren ook twee kleine lijken: kinderen.
Keerfa en sek werken nauw samen met lokalecommunitiesvan Pakistanen, Bengalen, Afghanen, Koerden, Iraniërs, Irakezen, mensen uit Afrikaanse landen. Tijdens een ramp weten bekenden of familie in Athene als eersten dat er iets vreselijks gaande is, of al gebeurd is, omdat er van iedere gemeenschap wel een paar vluchtelingen bij betrokken zijn.'Refugees underground tamtam'wordt dat genoemd.
Zo wist in Athene de Pakistaanse gemeenschapsorganisatie Unity als eerste dat er op 13 juni bij Pylos een uitpuilende vluchtelingenboot in nood verkeerde. Meer dan 650 mensen verdronken, van wie 350 Pakistanen. Na de Rally of Rage werd die dag nog een verbande vluchteling gevonden. De Griekse regering ontkent zoals altijd iedere vorm van verantwoordelijkheid, stelt dat alles de schuld is van mensensmokkelaars en wijst vluchtelingen aan als 'voornaamste brandstichters'.
'Vannacht zijn vier vluchtelingen verdronken bij Lesbos. Twee kinderen', meldt Tania later telefonisch. 'Ik krijg apps dat er boven Alexandroupoulis nóg meer verkoolde lichamen zijn gevonden. Heel mijn land staat in brand, vluchtelingen verbranden levend, maar zíj krijgen de schuld. De EU doet niets. Daar helpt geen enkele anti-depressiepil tegen.'
Het aantal in 2023 getelde doden en vermisten aan de Europese buitengrenzen, volgens het Missing Migrants Project (IOM): 3213