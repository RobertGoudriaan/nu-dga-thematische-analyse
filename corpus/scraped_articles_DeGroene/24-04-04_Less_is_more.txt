Less is more

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
4 april 2024
ELECTRO Four Tet
Onlangs sprak de Britse Four Tet tegenoverThe Guardianover macht. Preciezer: over het machtigste gevoel dat hij ooit had ervaren, deze zomer tijdens het beroemde Coachella-festival. Honderdduizend mensen verzamelden zich, Four Tet stond op het podium achter draaitafels, en hij begreep hoe hij de massa in beweging kon krijgen: hij begon met de intro van Nirvana'sSmell Like Teen Spiriten zette erna een beukenddance anthemin van de Franse producer Hol. Filmpjes van het optreden gingenviral, het leek wel alsof de kudde was gehypnotiseerd, zo eensgezind ging iedereen los.
Om maar te zeggen: Four Tet (1977) weet precies wat hij doet. Vanaf midden jaren negentig maakt hij al electronica, en hij lijkt momenteel ge√Ønspireerder dan hij in jaren is geweest. Na Coachella kreeg hij tig uitnodigingen voor grote festivals, maar hij trok zich goeddeels terug, dat stuk inThe Guardianwas een van zijn weinige interviews. Zijn streven is duidelijk niet om zo zichtbaar mogelijk te worden, maar om zijn eigen muziek te verfijnen.
Threeis Four Tets twaalfde soloalbum, en het klinkt als een frisse samenvatting van wat hij allemaal kan. Neem openingsnummerLoved, waarvan de basis wordt gevormd door stevige drums. Algauw komt er een dromerig keyboardloopje bij dat subtiel verandert, tot de beat uiteindelijk overvloeit in verstilde ambient.
Het nummer duurt vier minuten, maar er gebeurt meer dan menig artiest in een heel album voor elkaar krijgt. Four Tet heeft opThreenergens zangers nodig om zijn zorgvuldige producties mee te omlijsten, zijn muziek is zelf al voortdurend in beweging. Acht nummers zijn het in totaal, waarin continu genres worden vermengd: house verandert in triphop, garage wordt dance, stevige synthesizers lopen over in een dromerige harp en die weer in wegstervende pianotonen.
Soms klinkt de muziek loom, soms juist uptempo, het ene moment is de sfeer vooral dromerig (slotstukThree Drums)en dan weer opvallend lichtvoetig. De nummers lijken op elkaar te reageren, af en toe tegen elkaar in te gaan: isDaydream Repeatnog een trippy, vrolijk deuntje dat me ideaal lijkt voor uitgaansavonden, het daaropvolgende nummerSkaterbestaat juist uit een klassiek gitaarrifje dat eerder bij Nirvana zou passen.
Het is veel, maar nergens te vol. Want wat opvalt, ook ten opzichte van eerder Four Tetwerk, is de intieme ondertoon van het geheel. Zeker op zijn recente werk maakte de producer nog weleens stevige, bijna beukende house, die soms iets vlaks kreeg. Hier lijkt hetless is more-principe leidend te zijn geweest, ondanks alle veranderingen en registerwisselingen bestaat de muziek vaak uit niet meer dan twee of drie lagen.
Threeis het werk van iemand die begrijpt welke macht hij heeft, en die ook laat zien hoe handig het kan zijn om een stap naar achteren te doen, weg bij de massa, omdat in isolement soms de fraaiste dingen ontstaan.
Thomas Heerma van Voss
Four Tet- Three
Text Records | Four Tet