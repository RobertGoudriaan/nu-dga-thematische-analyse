Hoe te leven

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
13 februari 2025
TELEVISIE Strijdmakker
Van Gomperts tot mans - tussen alle tuur-interviewers Wim Brands me IJzerliterakwam als de ernstigste voor. In bijna elk gesprek leek veel, soms alles, op het spel te staan. Hij kon lachen, maar zelfs dat was zelden louter vrolijk. Of is dit interpretatie achteraf, getekend door zijn zelfgekozen einde? 'Zelf gekozen' is een twijfelachtig begrip: op de vraag van een bevriende collega hoe het ging, zei hij pas later te kunnen reageren vanwege 'inktzwarte depressie'. Dat antwoord aan David Kleijwegt kwam nooit meer.
Kleijwegt, regisseur, eindredacteur en schrijver, maakte metStrijdmakkereen portret van en eerbetoon aan Brands - dichter, radiomaker enVPRO Boeken-tv-presentator. Dat programma behelsde gesprekken met Nederlandstalige auteurs van fictie, non-fictie, poëzie; maar Brands en Kleijwegt maakten ookBoeken op reis,met buitenlandse auteurs van naam. Samen reizen doet beter kennen, zwakke en sterke kanten, en intensiveert de band - al schatte Brands Kleijwegt te veel in als gedreven door verwante demonen.
Strijdmakkeris volledig opgebouwd uit archiefmateriaal. Geen talking heads met herinneringen. Deze uitgebreide collage - met optredens van Brands als dichter; fragmenten uit zijn ontelbare interviews; uit een enkel interview met hemzelf; maar ook ongebruikt materiaal, achter de schermen, repetitiebeelden op reis - is de herinnering van Kleijwegt. Een indrukwekkende, in mijn ogen. In grote visuele vpro-traditie.
Dat is belangrijk, want naast ontelbare shots van een interviewende en luisterende Brands, dichtbij, gefocust, vaak gepuzzeld, zorgelijk, zien we hem lopend door weidse, verre landschappen, lieflijk of unheimisch, woestijn, gras, bergen, en horen we soms zijn stem, tekst repeterend of hardop denkend. Vaak vragend, want dat lijkt hij altijd te doen - voor zijn beroep maar minstens zozeer aan zichzelf. Hoe te leven. Nietig in grootse natuur. De term vergeefsheid dringt zich op. Weer vraagt de kijker zich af of dat niet ook voortkomt uit de regiekeuzes van beeld en tekst en uit kennis achteraf. Als in het persbericht staat 'een portret waarin ook aandacht is voor zijn ingewikkelde relatie met de dood' is dat 'ook' zacht uitgedrukt. Niet kritisch bedoeld, want onthullend, verklarend, onvermijdelijk.
Fragmenten uit zijn poëzie geven informatie over leven, jeugd ('angstig'), gezin, de letterlijk vallende vader die zich uiteindelijk verhing. Een loden hypotheek. En wat gaat het vaak over de dood, soms de zelfmoord, met David Sedaris, René Gude, Pieter Boskma (die refereert aan Joost Zwagerman), David Grossman en legio anderen. Gude en Boskma hun bovenmatig geïnteresseerde interviewer waarschuwend. In Boskma's woorden: niet te veel 'hurken aan de doodsrivier: kappen, afronden, kaft erom, wegwezen'. Vergeefs.
Recht doet een recensie noch aan Brands, noch aan de documentaire. Er is zoveel. Maar toch één ding: Ellen Deckwitz pakt Wims hand en citeert Reve: 'Eigenlijk geloof ik in niets' (...) 'dan denk ik dat Gij Liefde zijt, en eenzaam / en dat, in zelfde wanhoop, Gij mij zoekt'. Brands' ongemak vecht met geraaktheid. Dan, met grijns, zijn duim omhoog.
Walter van der Kooi