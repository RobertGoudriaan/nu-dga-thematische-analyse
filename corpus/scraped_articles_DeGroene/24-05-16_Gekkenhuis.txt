Gekkenhuis

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
16 mei 2024
FILM Planet of the Apes
ZegPlanet of the Apesen ik sta als eerste in de rij voor een kaartje. Pratende, gewapende apen op paarden - een mens krijgt er nooit genoeg van. Dat is zelfs het geval wanneer de films nuchter beschouwd niet zo best zijn, zoals de moderne reeks gebaseerd op Franklin J. Schaffners klassieke film uit 1968. Daarvan is er nu een nieuw deel:Kingdom of the Planet of the Apes.
Dit is het vervolg opRise of the Planet of the Apes, Dawn of the Planet of the ApesenWar for the Planet of the Apes(2011-2017). Ze vertellen het verhaal van hoe het zover heeft kunnen komen dat apen intelligent en mensen dom zijn, zodat de eersten de macht op aarde hebben. De vier films zijn een lange aanloop tot het moment dat we zien in de oorspronkelijke film uit 1968: Taylor, op memorabele wijze gespeeld door een cynische Charlton Heston, en twee andere astronauten crashlanden op een 'vreemde planeet' waar apen heersen. Pas veel later ontdekken ze dat er tijdreizen in het spel is en dat ze in werkelijkheid op de aarde zijn. Dit overkoepelende verhaal, naar Pierre Boulle's sciencefiction-cultroman, is een bijtende satire over racisme, nucleaire angst, evolutietheorie en - in de nieuwe films - de relatie tussen mens en natuur.
De remakes zijn fijn om naar te kijken,Kingdomnog het fijnst. Maar aan al deze films ontbreekt iets. Veertig minuten nadat ik de nieuwe film zag ging ik kijken naar Schaffners origineel. Om te beginnen de muziek. Voor Schaffner componeerde Jerry Goldsmith een beroemde soundtrack met vervreemdende motieven. Percussie creëert angst. Dan komen cymbalen als schrikeffecten en een dreigend, sissend geluid, alsof er iets op ontploffen staat. Terecht schreeuwt Taylor in de beroemde scène:'It's a madhouse!'
Dat is het: de vervolgfilms zijn niet gek genoeg. Anders dan Goldsmiths werk lijkt de muziek in de nieuwe werken vooral gecomponeerd om gerust te stellen. Dat strookt met het verhaal waarin de apen - Caesar in de eerste films en Noa in de nieuwe - een 'warme menselijkheid' uitstralen. Gelukkig hebben we inKingdomeen fascistische aap, Proximus, waar Noa en zijn apenclan slachtoffer van zijn. In zijn strijd tegen Proximus krijgt hij hulp van een jonge mensenvrouw die men 'Nova' noemt, een mooie verwijzing naar het origineel. Maar nooit wordt de film echt dreigend, echt subversief zoals het origineel. Alles zit in de comfort zone.
De special effects zijn in ieder geval schitterend, en het verhaal is spannend genoeg. Was dit alles maar in handen van een maker die meer ambieert dan mensen algoritmisch te bedienen. Hoewel ik bij de begintitels al in katzwijm lag, is het mijn plicht Charlton na te apen:
Take your stinking paws off me, you damn, dirty director!
Gawie Keyser
Nu te zien