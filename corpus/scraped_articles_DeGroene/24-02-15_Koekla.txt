Koekla

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
15 februari 2024
Ingrediënten koekla
- 200 gram lamsvet - 1 bos peterselie - 1 bos koriander - 1 ui - 1,5 eetlepel mix komijn, kurkuma, korianderzaad - zout - 1 eetlepel harissa - 3 eieren - griesmeel
Ingrediënten saus
- 2 blikken tomatenblokjes - 2 uien - 1 pot witte bonen (720 ml) - 2 eetlepels paprikapoeder - 1 eetlepel komijn - 1 eetlepel harissa - 3 grote aardappelen, geschild en in grove stukken gesneden - 1 bouillonblokje (groente of kip) - olijfolie
koekla
Snij de peterselie en koriander fijn en meng ze met de gesnipperde ui. Voeg zout, kruiden en harissa toe, meng en gooi er vervolgens drie eieren bij.
Giet griesmeel bij het mengsel tot het de juiste consistentie heeft. Als je te veel toevoegt, wordt de koekla taai en zuigen ze de saus niet goed op.
Rol vervolgens balletjes van de koekla (ongeveer zo groot als een kiwi), stop ze in een saus naar keuze en laat lange tijd op laag vuur pruttelen.
Een geslaagde koekla valt niet uit elkaar, maar biedt nauwelijks weerstand aan vork of mes.
saus
Snij eerst de uien en fruit ze in een flinke hoeveelheid olijfolie tot ze goudgeel zijn.
Voeg vervolgens de paprika, komijn en harissa toe, roer eventjes, en doe vervolgens de tomatenblokjes erbij.
Vul een van de blikken met heet water en giet het bij de saus samen met een bouillonblokje.
Doe vervolgens de aardappelen en de koekla erbij en laat het geheel een kwartiertje koken met een deksel op de pan.
Voeg ten slotte de witte bonen toe en laat de saus minstens een kwartier sudderen op een laag pitje met de deksel op de pan. Hoe langer je suddert, des te smakelijker de koekla.
Eventueel serveren met verse koriander en/of peterselie.