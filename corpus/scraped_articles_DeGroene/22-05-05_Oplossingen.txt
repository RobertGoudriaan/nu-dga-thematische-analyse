Oplossingen

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
5 mei 2022
Wat droegen huisartsen zelf als oplossing aan voor het gebrek aan praktijkopvolgers? Uit de enquête kwamen zo'n vijfhonderd antwoorden. Deze oplossingen werden vaak genoemd:
Een betere verdelingvan de avond-, nacht- en weekenddiensten over praktijkhouders en waarnemers. Doordat praktijkhouders er verplicht veel meer moeten draaien dan waarnemers, en zij hier ook nog eens minder voor betaald krijgen, wordt het praktijkhouderschap hierdoor erg onaantrekkelijk.
(Financiële) hulp van de gemeentebij het vinden van een gebouw. De huizenmarkt is verhit, in grote steden hebben huisartsen die een praktijk willen vestigen grote problemen om een betaalbaar gebouw te vinden dat voldoet aan verplichte criteria.
Minder patiënten per praktijk. De zogenoemde 'normpraktijk', het gemiddeld aantal patiënten per fulltime huisarts, is nu 2095. De Nederlandse Zorgautoriteit hanteert dit aantal bij het berekenen van de tarieven per patiënt.
'Opvoeding' van patiënten. 'Wij zijn geen Albert Heijn of bol.com' en 'het is niet: u vraagt, wij draaien', schrijven huisartsen. 'Patiënten moeten leren inzien dat het leven niet maakbaar is.'
Meer aandacht voor bedrijfsvoeringin de huisartsenopleiding. Veel huisartsen hebben naar eigen zeggen in de opleiding niets geleerd over hun rol als manager, zorgcoördinator en ondernemer. In Nivel-onderzoeken naar tevredenheid over de opleiding is dit een terugkerend aandachtspunt.
'Nee' leren zeggen.Sommige huisartsen geven toe dat de hoge werkdruk ook een beetje hun eigen schuld is. 'Als een ambtenaar "Spring!" zegt, dan vraagt de huisarts: "Hoe hoog?"'
Verbod op 'goodwill',een vergoeding voor de niet-materiële waarde van de huisartsenpraktijk bij overname.
Minder administratieve lasten.Veel artsen klagen over 'onzinnige administratie' die zij vanwege eisen van de zorgverzekeraar moeten voeren. Dit gaat volgens hen ten koste van de patiëntenzorg en hun werkplezier.