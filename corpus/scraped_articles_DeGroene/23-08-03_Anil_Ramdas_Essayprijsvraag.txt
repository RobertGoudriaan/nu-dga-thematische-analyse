Anil Ramdas Essayprijsvraag

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
3 augustus 2023
Schrijvers maken weer kans op de Anil Ramdas Essayprijs. Het thema is 'In wat voor land leef ik eigenlijk?'. Het winnende essay wordt gepubliceerd inDe Groene Amsterdammer.Aan de prijs is een bedrag verbonden van tweeduizend euro.
Het thema voor de prijsvraag is ontleend aan de biograﬁe die Karin Amatmoekrim schreef en die binnenkort verschijnt:In wat voor land leef ik eigenlijk?: Anil Ramdas, onmogelijk kosmopoliet.In haar biograﬁe onderzoekt Amatmoekrim de wisselwerking tussen de binnenwereld van Anil Ramdas en de buitenwereld. Beide even turbulent.
Anil Ramdas schrok niet terug voor felle polemiek. Toch verkoos hij een literaire boven een politieke stijl. Hij liet zich daarbij inspireren door schrijvers die hij bewonderde, zoals V.S. Naipaul, Salman Rushdie en Stuart Hall. In zijn visie was het essay de ideale vorm voor beschouwingen over de wereld, omdat het zich leent voor die persoonlijke en literaire stijl. In een essay spreek je niet namens anderen, maar alleen namens jezelf. Hij hield van essays die een mengeling zijn van persoonlijke ervaringen, journalistieke observaties en wetenschappelijke inzichten.
Het essay van 2500 woorden moet vóór 1 september 2023 worden verstuurd naar groene@ groene.nl, onder vermelding van Anil Ramdas Essayprijsvraag. De prijs wordt uitgereikt tijdens een speciale avond in De Balie in Amsterdam, in combinatie met een programma rond de biograﬁe van Karin Amatmoekrim. Meer informatie, onder meer over de regels van de prijsvraag, is te vinden op groene.nl.