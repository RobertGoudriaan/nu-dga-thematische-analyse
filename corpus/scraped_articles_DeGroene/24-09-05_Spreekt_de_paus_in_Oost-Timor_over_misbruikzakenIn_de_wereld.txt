Spreekt de paus in Oost-Timor over misbruikzaken? In de wereld

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
5 september 2024
Dili -'In het begin was iedereen enthousiast', zegt Virg√≠lio da Silva Guterres, de nationale ombudsman van Oost-Timor, over het aanstaande hoge bezoek. Op zijn Aziatische-Pacifische rondreis zal paus Franciscus het katholieke land van 9 tot 11 september aandoen. 'Maar de manier waarop de regering zijn komst heeft voorbereid, veroorzaakte ook wanhoop', vertelt Guterres. Tijdens de opknapbeurt van de hoofdstad Dili bulldozerde de overheid zo'n honderd woonhuizen en winkeltjes plat. Terwijl de regering ruim tien miljoen dollar uitgaf aan het bezoek, kwam er geen compensatie voor mensen die alles verloren. 'Het pausbezoek wordt niet langer beschouwd als goddelijke genade voor alle mensen, maar als een sociale schande voor degenen die hun recht op adequate huisvesting en een goed leven hebben verloren', zegt Guterres.
Grote vraag is of de paus zal refereren aan seksueel misbruik binnen de kerk. Een groot taboe in Oost-Timor, waar twee zaken bekend zijn. In 2019 onthulde mediaplatform TempoTimor dat de Amerikaanse ex-priester Richard Daschbach meisjes in zijn opvangcentrum in Oost-Timor had misbruikt. Ondanks intimidatie en tegenwerking tijdens het strafrechtelijke proces, veroordeelde de Timorese rechtbank Daschbach in 2021 tot twaalf jaar gevangenisstraf.
De Groeneberichtte in 2022 dat de OostTimorese bisschop Carlos Filipe Ximenes Belo, die de Nobelprijs voor de Vrede kreeg voor zijn strijd tegen de Indonesische bezetting, jongens seksueel had misbruikt.
Veel Oost-Timoresen reageerden woedend op het nieuws. Zij achten het onmogelijk dat de nationale held deze misdrijven pleegde. 'Het is een conservatieve samenleving. Als we ons als mensenrechtenverdedigers publiekelijk uitspreken over deze zaak, worden wegebullieddoor priesters, seminaristen, intellectuelen en politieke leiders', zegt Guterres. Inmiddels hebben media bericht over vijf slachtoffers van Belo.
Wat verwacht Guterres van het pausbezoek? 'Ik heb grote bewondering voor de paus. Vanwege zijn inzet voor kwetsbare mensen zoals de lhbtiq+-gemeenschap en slachtoffers van seksueel misbruik en pedofilie. Hij erkent dat een deel van de geestelijkheid zich hieraan schuldig heeft gemaakt en heeft slachtoffers aangemoedigd om melding te maken van wat er met hen is gebeurd.'
De ombudsman vindt dat het aan de paus is of hij iets over het misbruik zal zeggen of excuses aanbiedt. 'Ik dring nergens op aan. Maar ik hoop wel op een pauselijke boodschap. Dat zou geweldig voor ons zijn. Als steun voor mensenrechtenactivisten en personen binnen de kerk die strijden voor gerechtigheid. De slachtoffers biedt het niet alleen steun, het kan helend zijn.'