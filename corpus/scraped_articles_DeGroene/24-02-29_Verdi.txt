Verdi

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
29 februari 2024
Wat een tekst, wat een artikel, wat een man naar mijn hart die Bas van Putten.
InDe Groenevan 15 februari schrijft hij een magistrale pleitnota voor Giuseppe Verdi, voor zover die componist dat nodig heeft. Op twee pagina's veegt hij de vloer aan met al die criticasters van dat uitzonderlijke Italiaanse genie op een manier, die mijn eigen pogingen daartoe in de afgelopen veertig jaar doen verschrompelen.
Bas doet dat op een verdiaanse manier, schijnbaar eenvoudig maar met een scherpe en eerlijke blik op de feiten. Hij laat zien dat het populaire verwijt dat Verdi 'melodieën van de eeuwigheid op een draaiorgel heeft gezet' geïnterpreteerd dient te worden als 'melodieën van Verdi zijn zo groots dat ze zelfs op een draaiorgel klinken'.
Hij laat de beroemde dirigent Wilhelm Furtwängler in dit verband de uitleg van het begrip kitsch ﬁleren, overigens zonder te vermelden dat diezelfde Furtwängler heeft verkondigd dat Bach en Verdi de twee grootste melodici waren die de mensheid heeft voortgebracht.
Jammer, met die laatste aanvulling ga ik toch inhoudelijk weer wat toevoegen aan het stuk van Bas, terwijl het dat absoluut niet nodig heeft.
Het is een voltreﬀer en naar mijn mening volledig in overeenstemming met alle historische bronnen waaruit hij voor zijn betoog kon putten. Mijn eigen toekomst als pleitbezorger van deze grote Italiaanse componist is hierdoor een stuk gemakkelijker geworden.
Als lezers het niet met Bas van Putten en met mij eens zijn, raad ik hun aan om in interviews met belangrijke musici er maar eens op te letten door welke operacomponist bij hen de liefde voor opera is ontstaan.
PAUL VERBERNE
Jan Rothuizen