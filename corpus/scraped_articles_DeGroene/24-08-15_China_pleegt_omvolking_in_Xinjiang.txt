China pleegt omvolking in Xinjiang

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
15 augustus 2024
Beijing- 360 dorpen en steden in Xinjiang hebben een andere naam gekregen. Hun oude naam was voor Beijing niet meer aanvaardbaar, want die had te maken met de religie, de cultuur of de geschiedenis van de Oeigoeren en andere moslimbevolkingsgroepen. Plaatsen die vroeger Witte Moskee of Sultan heetten, of verwezen naar Oeigoerse muziekinstrumenten of politieke leiders, bestaan niet meer. Ze hebben nu ideologisch verantwoorde propagandanamen als Rode Vlag, Harmonie en Eenheid. Het is een van de middelen om de etnische minderheden van Xinjiang te laten vergeten wie ze zijn.
Assimilatie is een centraal idee in het Denken van Xi Jinping. Alle neuzen in China moeten dezelfde kant op staan: de kant die de partijleider heeft aangewezen. Vandaar de controle van de Partij op alle organisaties, ngo's inbegrepen. Vandaar ook de alom aanwezige censuur, de repressie van andersdenkenden, de gedwongen 'verchinezing' van de godsdiensten, de uitroeiing van de identiteit van de etnische minderheden. Hun gedwongen assimilatie komt neer op culturele genocide. Vooral de Tibetanen en Oeigoeren zijn daarvan het slachtoffer, ook om economische redenen: ze wonen in gebieden met veel strategische grondstoffen.
Uit onderzoek van Human Rights Watch en een Noorse organisatie die zich inzet voor de Oeigoeren blijkt dat de naamsveranderingen in Xinjiang vooral hebben plaatsgevonden van 2017 tot 2019. Dat valt niet toevallig samen met de periode waarin minstens een miljoen Oeigoeren werden opgesloten in concentratiekampen. Niets heeft de Partij nagelaten om in naam van de strijd tegen 'terrorisme, extremisme en separatisme' de Oeigoeren hun identiteit af te pakken. De moskeeÃ«n zijn afgebroken of ontdaan van koepels en minaretten, baarden zijn verboden, godsdienstonderwijs is teruggebracht tot lessen in 'patriottisme' en het Denken van Xi. Tot nu toe heeft niemand daartegen geprotesteerd, ook de moslimlanden niet, want die vinden hun relaties met China belangrijker dan solidariteit met de Oeigoeren.
Verandering van niet-Chinese namen is gebruikelijke praktijk geworden in de campagne ter onderwerping van etnische minderheden. Tibet had daarvan de primeur. Vorig jaar werd ook de naam van de - in naam autonome - provincie Tibet verchineesd tot Xizang. Ook plaatsen in de Indiase deelstaat Arunachal Pradesh hebben Chinese namen gekregen. Op die manier denkt China zijn aanspraken op dit Himalaya-gebied, dat gezien wordt als een deel van Tibet, kracht bij te zetten. Ook daar dient de naamgevingsingreep het grote Chinese omvolkingsproject.