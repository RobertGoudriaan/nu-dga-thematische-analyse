'Not a gangster, I'm a lover' Muziek Megan Thee Stallion

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
31 oktober 2024
Rapper Megan Thee Stallion is de antithese van het idee dat mannen de macht hebben over het lichaam van de vrouw. En ze steunt Kamala Harrisall the way.
'I'm so happy to be here,Atlanta!' Meestal draagt Megan Thee Stallion felle kleuren en opzichtige dessins, laat haar kleding haar schouders en benen nagenoeg bloot. Maar vandaag, op 30 juli 2024, draagt de rapper een pak met stropdas - in het blauw van de Democraten. Negen dagen nadat bekend werd dat vicepresident Kamala Harris de Democratische presidentskandidaat zal zijn, vindt in Atlanta, Georgia haar allereerste campagnebijeenkomst plaats. Van de twee artiesten die optreden, is Megan Thee Stallion de spraakmakendste.'We're about to make history with the first female president. The firstblackfemale president!'roept ze vanaf het podium.'Let's get this done!'
Megan Thee Stallion wordt in 1995 geboren als Megan Jovon Ruth Pete, en groeit op in Houston, Texas. Haar vader, volgens Megan zelf een'fulltime hustler',zal vanaf haar geboorte tot haar achtste in de gevangenis zitten. Als Megan vijftien is, wordt hij doodgeschoten. Als enig kind groeit Megan op omringd door vrouwen: haar moeder, Holly Thomas, die begin jaren 2000 muziek uitbrengt onder de naam Holly-Wood, en haar overgrootmoeder, die ze 'Big Momma' noemt. Wanneer Thomas naar de studio gaat, neemt ze haar dochter mee, die aan de deur luistert terwijl haar moeder rapt. Ze denkt: dat wil ik ook.
Op haar slaapkamer ontwikkelt Megan haarskills,om pas als rapper uit de kast te komen als ze aan haar studie begint. Ze uploadtfreestylesnaar Instagram, neemt singles,mixtapesen
EP's op, tekent een contract bij een platenmaatschappij. Ze kiest voor een artiestennaam met het woord 'hengst' erin, naar het compliment dat mannen haar maken omdat ze zotall and fineis. Tegen de tijd dat haar eerste album verschijnt,Good Newsuit 2020, is Megan al eenhousehold name,een sterrenstatus die ze bereikt met haar soepeleflowen aantrekkelijkehooks,haar zelfvertrouwen en pikante teksten. Hoe zou ze haar rapstijl vergelijken met die van haar moeder? wordt haar in een interview gevraagd. Haar moeder was een gangster, zegt ze, en zelf is ze eenlover.
'Now', zegt Megan Thee Stallion tegenhet publiek in Atlanta,'I know my ladies in the crowd love their bodies.'En wil je van je lichaam blijven houden, vervolgt ze, dan weet je op wie je moet stemmen. Het is misschien wel Megans belangrijkste thema: houden van jezelf, en van je lichaam. Ze balt het samen tot één woord:'hot'.Haar eerste EP:Make It Hot. Haar slogan:'Real hot girl shit'.Het koosnaampje dat ze haar fans gaf:'hotties'.
'Hot' verbeeldt Megan ook op andere manieren. De'ad lib'die steeds terugkeert in haar muziek, een geluid alsof ze net een grote slok frisdrank heeft genomen - die is hot. Het gezicht dat ze daarbij trekt: mond wijd open, tong uitgestoken, tanden ontbloot - ook hot. In 2019 munt ze de term'hot girl summer',die ze officieel vastlegt als handelsmerk, en op de rally in Atlanta verwoordt ze haar steunbetuiging aan de Democratische kandidaat als'Hotties for Harris'.
Intussen probeert ook rechts zich een sexy imago aan te meten. In maart dit jaar wordt hetSaturday Night Live-optreden van actrice Sydney Sweeney door een handvol rechtse denkers bestempeld als 'anti-woke' - iets wat ze vooral te danken heeft aan haar forse boezem. Ook Hailey Welch, die bekend komt te staan als'hawk tuah girl',wordt geclaimd door rechts. Welch - blond, jong, zuidelijk accent - gaat viraal als haar tijdens een straatinterview wordt gevraagd wat haar bestemovein bed is. Je moet erop spugen, antwoordt ze lachend, en doet het geluid na: 'Je moet ze diehawk tuahgeven.'
'Het heeft iets kinderlijks, vind je niet?' In de nieuwsbrief vanVoxgaan journalisten Lavanya Ramanatha en Constance Grady in gesprek over de manier waarop Sweeney en Welch worden omarmd door rechts.'It's your dream spring break',beaamt Grady.'It's hot blondes showing their boobs and making jokes about blowjobs.'Onder Trumps nieuwste kiezers, analyseren Ramanatha en Grady, bevinden zich veel jonge mannen - en dit is de manier waarop zij worden verleid. Waar de Democraten humorloos, seksloos en saai zijn, zo is de implicatie, gunnen de Republikeinen een jonge man zijn pleziertjes - lees: seks en tieten. Intussen spreken Republikeinen zich uit tegen abortus, voorbehoedsmiddelen en seksuele voorlichting op school. Porno werd door hen al eens getypeerd als een'public health crisis that is destroying the lives of millions',en de rechtse denktank Heritage Foundation fantaseerde hardop over het beëindigen van vrijblijvende seks. De Republikeinse'sex positivity',zo zien Ramanatha en Grady, is kortom slechts schijn.
Drie keer is Megan Thee Stallionafgebeeld op de hoes vanTraumazine,haar album uit 2022. De portretten in stemmig zwart-wit - somber, apathisch en schreeuwend - vloeien spookachtig in elkaar over. Ze is een'bad bitch',rapt ze op het nummerAnxiety,maar ze heeft ook'bad anxiety'. 'Excuse me while I get into my feelings for a second',gaat ze verder,'Usually I keep it down, but today I gotta tell it.'Ze spreekt haar moeder aan, legt haar uit waarom ze het zo moeilijk heeft sinds zij in 2019 overleed aan een hersentumor, een week voordat ook Big Momma stierf.
Het was het begin van een tumultueuze periode: tijdens een autorit in Hollywood Hills werd Megan in haar voeten geschoten door haar toenmalige vriend. Daarop volgden getuigenissen van medeleven, maar ook haatdragende reacties, geworteld in racisme,victim blamingen misogynie - en intussen speelde er ook nog een geschil met haar platenmaatschappij. In 2024 is Megan eindelijk onder haar wurgcontract uit en verschijnt haar eerste album als onafhankelijke artiest:Megan.Op de hoes kruipt ze naakt uit een ei. Ze is geen kuiken, ze is een slang.
Parallel aan Megans eigen emancipatie loopt haar betrokkenheid bij de emancipatie van álle vrouwen, zwarte vrouwen in het bijzonder. In 2020 kaart ze inSaturday Night Livede moord op Breonna Taylor aan, die eerder dat jaar in haar huis werd doodgeschoten door de politie. Ze schrijft een opiniestuk voorThe New York Timesover geweld tegen zwarte vrouwen en spreekt zich uit tegen 'misogynoir', haat op het kruispunt van racisme en misogynie. Ze treedt op voor een banner waarop'Protect Black Women'staat, en als in 2022 het recht op abortus onder druk komt te staan na het terugdraaien van 'Roe vs. Wade' laat ze de bezoekers van festival Glastonbury scanderen:'My body, my motherfucking choice!'Voor haar ligt het ene namelijk in het verlengde van het andere: het recht op zelfbeschikking en het recht om hot te zijn.
Voor de rally in Atlanta censureert Megan haar al te sexy teksten; in plaats van een bodysuit draagt ze een stropdas. Toch koptThe New York Postachteraf:'Megan Thee Stallion opens Harris campaign rally with vulgar performance'.Wat is het probleem? Haar choreografie, haar blote buik? Het feit dat ze aan zichzelf refereert als'that bitch'?Megans beroemdste wapenfeit is haar bijdrage aan Carbi B's megahitWAPuit 2020, waarop de twee vrouwen het hebben over het plezier dat ze beleven aan seks - de titel staat voor'wet ass pussy'.En ook op haar eigen nummers vertelt Megan in detail over haar wensen in bed, zoals opBig Ole Freakuit 2018 dat, zo schrijft Hunter Harris in 2019 inVulture,gaat over'rubbing and riding, the give-and-take of a certain kind of craving. She brags in singsong about getting on her tiptoes and riding someone's dick like a horse emoji.'Wat betekent het eigenlijk om de belichaming van 'hot' te zijn, om jezélf tot hot te verklaren? Voor Megan Thee Stallion staat het gelijk aan zeggenschap hebben over je seksualiteit - en precies daarin zit het probleem.
Dat ze verliefd is op zichzelf, zegt Megan tegen Hunter Harris vanVulture. Ze houdt zo ontzettend veel van zichzelf, en ze wil dat andere vrouwen zich ook zo voelen. VoorVoxschrijft Rebecca Jennings over'hot girl summer',dat volgens haar staat voor seks hebben en geld verdienen zonder je daarvoor te schamen - mannen deden dat altijd al en vrouwen mogen het nu ook. En er is nog iets, ziet Jennings. Eindelijk is er de vrijheid om jezelf ongegeneerd hot te noemen. Zo krijg je niet alleen controle over hoe je wordt gezien, maar ook over wat het woord 'hot' betekent. 'We weten natuurlijk allemaal hoe een traditionele "hot girl" eruitziet', schrijft ze, 'maar het plezier van hot girl summer is dat het inclusief is.' In een interview metRootverklaart Megan dat hot girl summer gaat over'just having a good-ass time, hyping up your friends, doing you, not giving a damn about what nobody got to say about it'.
Sydney Sweeney is jong, blond en dun.Ze heeft een gezond lichaam en een stralende lach. Als sekssymbool staat ze lijnrecht tegenover Megan Thee Stallion: Sydney is wit waar Megan zwart is,all Americanwaar Megan de 'ander' symboliseert. Als acteur is ze weliswaar creatief maar dienstbaar, waar Megans vak draait om zeggen wat je vindt. Je zou kunnen denken dat Megan dan meer gemeen heeft met Hailey Welch, dat andere rechtse sekssymbool - maar waar die grapt over het plezieren van een man heeft Megan het over het plezier dat ze zelf beleeft.
Het soort seks dat de Republikeinen verkopen, concluderen Lavanya Ramanatha en Constance Grady in de nieuwsbrief vanVox,is geworteld in het idee dat mannen de macht hebben over het lichaam van de vrouw. Het draait om mannelijke controle en vrouwelijke onderdanigheid. Megan Thee Stallion is de antithese van dat idee: ze heeft zelf de touwtjes in handen, is alles behalve gedwee. Ze heeft geen man nodig om haar te vertellen dat ze lekker is, ze verklaart zichzélf tot sekssymbool. Sydney Sweeney daarentegen is er een tegen wil en dank. Maar juist het feit dat de actrice helemaal geen rechts sekssymbool wil zijn, maakt haar er zo geschikt voor.
Vanaf 31 oktober is de documentaireMegan Thee Stallion: In Her Wordste zien op Prime Video
Paras Griffin / Getty Images | Megan Thee Stallion tijdens de BET Awards in Los Angeles, 30 juni