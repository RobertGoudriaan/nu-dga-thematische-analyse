Pankaj Mishra (2)

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
18 april 2024
De voorpublicatie van Pankaj Mishra's essay over de holocaust en de oorlog in Gaza is verhelderend(De Groene,4 april). Er is reeds het nodige gepubliceerd over deze onderwerpen, maar verrassend is het niet-westerse perspectief dat hij hanteert. Voor ons mag de holocaust dan wel een uniek gebeuren en moreel ijkpunt zijn, voor niet-Europeanen geldt dat allerminst.
Terecht maakt Mishra zich dan ook boos over het misbruik van de holocaust door Israëlische en westerse leiders - en met name die van het schuldbewuste Duitsland - om de legitimatie van het buitensporige geweld tegen welke vijand dan ook te rechtvaardigen. Volgens hem is de houding van het Westen op zijn zachtst gezegd hypocriet. Het Westen verkondigt weliswaar de 'universele' mensenrechten, maar die rechten blijken in de praktijk voor het merendeel van de wereldbevolking niet meer dan een fopspeen, zoals hij al overtuigend aantoonde in zijnAge of Anger: A History of the Present(2017).
Het streven naar economische groei, persoonlijke vrijheid en een individuele leefstijl in de rijke landen heeft in Mishra's ogen geleid tot de afbraak van traditionele samenlevingen, een verlies aan geborgenheid en een toenemende kloof tussen arm en rijk. De angst en onzekerheid die daar het gevolg van waren, sporen mensen aan om strijd te voeren tegen het Westen en westerse implantaten zoals de staat Israël. Ze beseﬀen immers terdege dat de welvaart en de westerse leefstijl niet voor hen is weggelegd. Zeker niet voor de vele noodlijdende inwoners van Palestina.
ALBERT KORT, KAPELLE