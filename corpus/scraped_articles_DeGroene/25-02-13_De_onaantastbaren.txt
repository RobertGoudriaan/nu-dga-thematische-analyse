De onaantastbaren

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
13 februari 2025
vraag je je weleens af wat jouw plaats is in de gemeenschap? heb je al overwogen dat er voor jou helemaal geen plaats is?waarom houd je vol dat alle mensen gelijk zijn als je dagelijks aan den lijve het tegendeel ondervindt?
we weten wat je voelt jouw dremmel is ook onze dremmel die knik in de ruggengraat tekent ook ons mensen ontwijken je blik mensen schuwen je lichamelijke aanwezigheid dat wil niet zeggen dat je minder bent dan zij maar wees eerlijk, het wordt tijd dat je met de mogelijkheid rekening houdt
je denkt dat je ons niet kent we zijn overal om je heen omdat we niemand zijn in onze mauve bureelschrijnen op al die plaatsen waar je nooit kijkt zou je ons achter doorzichtige puien kunnen zien rondschuifelen als je voor ons belangstelling zou kunnen opbrengen nee, wij ook niet
de onaantastbaren vormen geen gemeenschap de onaantastbaren kennen geen medelijden de onaantastbaren dringen nooit hun bijstand op de onaantastbaren staan tot ieders beschikking
we weten wat je voelt de situatie is onhoudbaar geworden je bent nergens welkom maar bij ons ben je nodig denk je soms dat je iets beters te doen hebt?een klop op de deur is genoeg een klop op de deur van de bureelschrijn de deur gaat open en je nieuwe leven begint je leven als onaantastbare
bij binnenkomst in de bureelschrijn leg je de drie geloften af
· de gelofte van weerloosheid · de gelofte van hatelijkheid · de gelofte van winstmaximalisatie bij binnenkomst in de bureelschrijn word je
· van je haar ontdaan · van je tanden ontdaan · van je geslachtskenmerken ontdaan
mocht de tekenende knik in de ruggengraat nog ontbreken dan wordt die operatief aangebracht bij het verwijderen van de hechtingen wordt je je mauve hansop aangereikt
in je eerste honderd dagen leer je
· je te zuiveren van alles behalve hatelijkheid · het misprijzen te prikkelen met de uitgepuurde dremmel· niemand te zijn
als je wordt toegewezen dan ga je naar waar je bent besteld alles wat jou wordt aangedaan is niet gedaan al het letsel dat je oploopt is letsel dat anderen is bespaard voel de kringen van de afkeer zich om je sluiten
de tong van de onaantastbare roert zich niet de hand van de onaantastbare verheft zich niet het leven van de onaantastbare heeft tot doel de haat te doen verdwijnen
de onaantastbare laat de haat verdwijnen in zichzelf in het lichaam van de onaantastbare heffen haat en hatelijkheid elkaar op
onderling geweld in de gemeenschap is met 20% afgenomen het bloed van de onaantastbaren wast men uit met shampoo en koud water de aalmoes van de onaantastbaren wordt voldaan in flessendoppen
op eigen verzoek is de onaantastbaren ontheffing verleend
· van dienstplicht · van stemrecht · van belastingen
de koers van de flessendoppen is 0,14
je ziet dat de situatie onhoudbaar is nu er al zoveel mensen zijn kan niet alles wat aanspraak maakt op menselijkheid tot de mensheid gerekend worden er is een schifting nodig er is een zuivering nodig de koers van de flessendoppen is 1,57
je weet dat de situatie onhoudbaar is de onaantastbare is altijd beschikbaar om geweld uit te bannen de onaantastbare laat het geweld verdwijnen in zichzelfin het lichaam van de onaantastbare heffen geweld en weerloosheid elkaar op de onaantastbaren hebben niets te verbergende onaantastbaren zijn decentraal georganiseerdde onaantastbaren schuwen het geweld niet de onaantastbaren hebben geen eigen leven
je bent nergens welkom maar je bent steeds vaker nodig als je niemand bent kun je overal zijn als je wordt toegewezen dan ga je iedereen herkent de knik in je ruggengraat iedereen herkent je mauve hansop aan het familiediner verzoen je de broers die je met je dremmel de erfenis doet vergeten in de jaarvergadering verenig je de aandeelhouders die de dalende conjunctuur nu aan jou toeschrijven voel hoe de kringen van het misprijzen zich om je sluiten de aalmoes van de onaantastbaren wordt voldaan in flessendoppen de koers van de flessendoppen is 11,21
onderling geweld in de gemeenschap is met 85% afgenomen de resten van de onaantastbaren worden gratis opgehaald de koers van de flessendoppen is 67,09
het bloed van de onaantastbaren is de smeerolie van de gemeenschap als je niemand bent kun je alles zijn
weet je dat instituten hun voorzitter zoeken onder de onaantastbaren? ook zij zien dat de situatie onhoudbaar is elke 6 maanden wordt de voorzitter in zijn mauve hansop geknoopt weet je dat de regeringen hun president benoemen uit de onaantastbaren? ook zij zien dat de situatie onhoudbaar is elke 6 maanden wordt de president terechtgesteld voel hoe de kringen van de haat zich sluiten de aalmoes van de onaantastbaren wordt voldaan in flessendoppen de koers van de flessendoppen is 375,99
het komt voor dat de toegewezen onaantastbare niet opdaagt als die is opgehouden in het verkeer het voedsel wordt koud in de schalen het komt voor dat de toegewezen onaantastbare niet opdaagt als die is overleden aan eerder opgelopen verwondingen de onderhandelingen worden gestaakt de koers van de flessendoppen is 252,53
de onaantastbaren zijn geen onderdeel van het complot de onaantastbaren hebben geen naam voor elkaar de onaantastbaren koesteren geen wrok de onaantastbaren denken alleen aan zichzelf
we weten wat je voelt de situatie is onhoudbaar geworden je bent nergens welkom
in de vroege ochtend zijn de autoriteiten de bureelschrijnen van de onaantastbaren binnengevallen en hebben bewijzen aangetroffen voor een internationaal complot van ongekende omvang
de koers van de flessendoppen is 0,07