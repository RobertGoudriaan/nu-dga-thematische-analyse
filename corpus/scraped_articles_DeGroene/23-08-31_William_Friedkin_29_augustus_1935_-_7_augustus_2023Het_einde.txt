William Friedkin 29 augustus 1935 - 7 augustus 2023 Het einde

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
31 augustus 2023
In het werk van regisseur William Friedkin belichamen realistische personages de onwerkelijke politiek en cultuur van hun tijd.
Het is een uur of half twee 's ochtends; mijn verhaal over William Friedkin had ik eerder op de dag afgemaakt. Het begon zo: 'De sixties liepen ten einde. Vietnam, de moord op jfk en de Manson-slachtpartij lagen vers in het geheugen en in het stadje Livermore in de buurt van San Francisco kwamen vierhonderdduizend hippies bijeen om te horen hoe de Rolling StonesSympathy for the Devilspeelden terwijl een zwarte man een mes in de rug kreeg toen hij tegen de choppers van een troep Hells Angels aanleunde. Ondertussen, in Hollywood, zocht men naar een regisseur om een bestseller over duivelse bezetenheid te verfilmen. Het was 1969 en iemand moest het doen.'
Dan besluit ik slaperig toch nog een Friedkin te bekijken:The Exorcist(1973). Een film die ik al zo vaak heb gezien dat ik sommige scènes frame voor frame ken.
Een paar dagen eerder las ik in Peter Biskinds boekEasy Riders, Raging Bulls: How the Sex-Drugs-and-Rock 'N' Roll Generation Saved Hollywood(1998) over dat steekincident bij het Stones-concert, tekenend voor het tumultueuze politieke en culturele klimaat waarinThe Exorcistontstond, en over de zoektocht naar een regisseur voor de verfilming van William Peter Blatty's roman over duiveluitbanning. Niemand zag zichzelf een film maken over 'het martelen van een kind', zoals Arthur Penn het stelde, die ironisch genoeg twee jaar eerder het ultra-gewelddadigeBonnie and Clydemaakte.
Als zelfs PennThe Exorcistniet aandurfde, wie dan wel? Blatty kwam op William Friedkin, die toen bezig was naam te maken als tv-regisseur. Maar Friedkin had eenreputatie,en wat Biskind in zijn boek over hem uit de doeken doet, liegt er niet om. Op voorwaarde van anonimiteit vertelt een producent:'Billy was a tough critter. He didn't give a fuck about anybody else that walked the face of the earth.'Keerzijde, aldus de producent, was dat je juist iemand nodig had die 'Hollywood' aan z'n laars lapte, die bovendien ervaring had als documentairemaker om 'de film een gevoel van realiteit te geven, wat het fantasy-element in het verhaal absoluut nodig had'.
Fantasy. Was het maar waar. Na tien minuten kijken weet ik weer dat het kwaad bestaat. In het verhaal. Maar vooral hier bij mij in huis. Ik voel het in de beklemmende sfeer op het scherm, zie het in de kale belichting, hoor het in atonale soundscapes en de bedrieglijke eenvoud van Mike OldfieldsTubular Bells. De zwavel kun je ruiken. En dan moet despider-walk- het kind scharrelt ondersteboven de trap af, bloed borrelend uit haar mond - nog komen, God sta me bij.
The Exorcist,waarin de duivel Regan MacNeil (Linda Blair) binnendringt terwijl haar moeder, Chris (Ellen Burnstyn), en de paters Merrin (Max von Sydow) en Karras (Jason Miller) machteloos toekijken, werd een wereldwijd fenomeen met lange rijen voor de bioscopen. Angst en chaos in de zalen. Mensen vielen flauw, werden hysterisch, gaven over in de gangpaden. Verzoeken om exorcisme-rituelen overspoelden de katholieke kerk. Velen, onder wie de gerenommeerde criticus Pauline Kael, haatten de film. Biskind ruimt in zijn boek plaats in voor een analyse die anno nu opvallend actueel overkomt.The Exorcist'verbeeldt een mannelijke nachtmerrie over vrouwelijke puberteit. Ontluikende vrouwelijke seksualiteit wordt op een lijn gesteld met duivelse bezetenheid, en de mannen in het verhaal - allemaal celibataire paters - spannen samen om Regan te martelen, opdat het meisje kan terugkeren naar een staat van pre-seksuele onschuld.'
Deze geschiedenis staat lijnrecht tegenover de loftuitingen die volgden op de dood van Friedkin. De Britse criticus Mark Kermode vindtThe Exorcist'de beste film ooit gemaakt'. Het verafgoden van Friedkin is verder evident in de documentaireFriedkin Uncut(2004), waarin cineasten als Quentin Tarantino hem en zijn oeuvre aanbidden ('ZijnSorcereris een van de beste films aller tijden').
In interviews toont Friedkin zich een innemende, erudiete grappenmaker, maar inFriedkin Uncutis er één moment waarop, denk ik, hij dat masker laat vallen. Friedkin: 'Hoe ik ook streef naar "realiteit" in mijn werk, dat is niet het belangrijkste in cinema. Ik bewonder het meest regisseurs die de werkelijkheid in hun films overstijgen. Federico Fellini, Michelangelo Antonioni, Dario Argento. Hun films hebben sfeer, textuur... nooit ben ik erin geslaagd met een film de werkelijkheid te overstijgen.'
Misschien was het hallucinante vansex, drugs and rock-'n-rolltranscendentaal genoeg en bracht juist Friedkinsvérité-stijl de meerwaarde. De magie van zijn werk, zijntouch:realistische personages die de onwerkelijkheid van de politiek en cultuur van hun tijd belichamen. De racist Popeye Doyle (Gene Hackman) die inThe French Connection(1971) een einzelgänger speelt die misdaad met een reactionair moreel kompas bestrijdt. Scanlon (Roy Scheider) die inSorcererafdaalt in een existentiële hel die een visioen biedt van het losgeslagen kapitalisme van de jaren tachtig. Steve (Al Pacino) die in het schitterendeCruising(1980) in homoseksuele sm-clubs undercover jaagt op een seriemoordenaar en dan oog in oog komt te staan met zijn eigen, wankele hetero-identiteit.
'Gewone mensen, hun problemen.' Slechts vier woorden lees ik de volgende ochtend in mijn notitieboek. Ja, daar gaatThe Exorcistover. De sterkste scènes in de film, samen metFrench ConnectionenSorcerereen meesterwerk in Friedkins oeuvre, hebben geen fantasy, alleen de horror van personages die hun menselijkheid kwijtraken in een tijd waarin het kwaad welig tierde. William Friedkin werd de man die dat verhaal vertelde.
Mensen vielen flauw, gaven over in de gangpaden
Mary Evans Picture Library / ANP | William Friedkin in 1973