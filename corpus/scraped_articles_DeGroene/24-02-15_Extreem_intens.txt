Extreem intens

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
15 februari 2024
De vrijheid van meningsuiting wordt door Twitter niet nageleefd en dat beschadigt de democratie fundamenteel, vindt Elon Musk. De Tesla-baas en rakettenbouwer, die zijn eigen populaire account voornamelijk lijkt te gebruiken als openbaar notitieboekje voor gedachten die soms beter in je hoofd kunnen blijven, koopt het platform in april 2022 in naam van de vrijheid en democratie. Hij legt er 44 miljard dollar voor neer en doopt het om tot X. Een belachelijk hoog bedrag, maar hij ziet het als een bescheiden som voor het beschermen van de mensheid. 'Mijn sterke intuïtie', zegt hij, 'is dat het voor de toekomst van de beschaving buitengewoon belangrijk is om een openbaar platform te hebben dat maximaal wordt vertrouwd en breed inclusief is.'
Musks plannen worden bespot, geprezen en gevreesd. Zoë Schiffer, tech-journalist en hoofdredacteur bij het AmerikaansePlatformer,volgt vanaf dag één hoe hij de hooggespannen verwachtingen rond zijn overname probeert waar te maken: hoe hij het hoofdkantoor binnenloopt met een afgezaagde grap, hoe hij binnen enkele maanden jarenlang zorgvuldig ingebouwde vangrails tegen desinformatie en intimidatie sloopt en schijnbaar willekeurig medewerkers ontslaat. Haar boekExtreem intensis een verslag van het begin van Musks carrière als Twitter-baas, waarvoor ze sprak met meer dan zestig werknemers en duizenden pagina's aan interne documenten verzamelde. Gedetailleerd beschrijft ze waar een grote man klein in kan zijn.