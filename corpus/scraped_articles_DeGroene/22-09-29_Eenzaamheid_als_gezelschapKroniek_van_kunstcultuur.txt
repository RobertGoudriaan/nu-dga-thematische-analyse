Eenzaamheid als gezelschap Kroniek van kunst&cultuur

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
29 september 2022
POPMUZIEK Beth Orton
Als ze er niet de uitvinder van is, dan toch minstens de vaandeldrager:folktronica, de mix van folk met elektronische invloeden. De muziekwereld is nogal veranderd sinds 25 juli 1965, toen folkartiest Bob Dylan op het Newport Folk Festival tot woede van het publiek ook met elektronica aan de slag ging (namelijk: een elektronische gitaar) en werd uitgejoeld met bijna aandoenlijk archaïsche zinnen als'Play folk music!'en'Get rid of the band!'
Van dergelijk muzikaal conservatisme heeft Beth Orton nooit last ondervonden: haar debuutTrailer Parkwerd in 1996 bejubeld, en omdat haar muziek zo geschikt is gebleken voor films en series (haar werk zit onder meer inVanilla SkyenGrey's Anatomy)heeft ze ook in de Verenigde Staten een groot publiek weten op te bouwen.
Het was ruim zes jaar stil rond Orton, en haar laatste albumKidsticks,waarop ze de balans tussen folk en elektronica volledig liet overhellen naar die tweede, was zeker niet haar beste. Aan haar nieuwe albumWeather Alivegingen jaren vooraf waarin de pandemie, sterfgevallen in haar directe omgeving, de ziekte van Crohn, financiele onzekerheid en psychische problemen haar parten speelden.Weather Aliveklinkt dan ook naar een donkere periode. Het album klinkt ook naar avontuur, zoals al haar albums, maar nu anders: dit is het avontuur van jazz. Orton laat zich altijd sterk beïnvloeden door de muzikanten met wie ze werkt, in het verleden onder meer William Orbit en Red Snapper en op dat elektronische albumKidsticksAndrew Hung van de band Fuck Buttons.
Deze keer zocht ze haar partners in de jazzhoek, en dat heeftWeather Aliveeen ondergrond gegeven van spannende ritmes en een even speelse als stuwende bas, voordat Orton in haar rol als producer daar laag na laag op kon stapelen, saxofonist Alabaster DePlume kon laten stralen, of het juist heel kaal kon houden. Zoals in het even prachtige als pijnlijkeLonely, waarin ze zich richt tot haar overleden ouders, en waarin elke zin uit haar tenen lijkt te komen:'And I'm falling falling I can see/ I don't know what is good for me/ But lonely, lonely, lonely likes my company/ And who'd dare to love me, I'm a whore / I'm too exposed, honey I'm rubbed raw/ And all that makes it better is your touch.'
De kosten van gezondheidszorg in de Verenigde Staten dwongen haar in 2015 tot een terugkeer naar haar geboorteland, en daar verhuisde ze vervolgens van Dalston naar Hampstead.
Dat bezingt ze in het titelnummer:'The weather's so beautiful outside/ Almost makes me wanna cry.'
In een interview metThe Guardianvertelde Orton onlangs wat op haar 51ste de grootste levensles is.'Not be afraid of my darkness',zei ze. Het bewijs heetWeather Alive.
Leon Verdonschot
Beth Orton -Weather Alive
Eliot Lee Hazel | Beth Orton