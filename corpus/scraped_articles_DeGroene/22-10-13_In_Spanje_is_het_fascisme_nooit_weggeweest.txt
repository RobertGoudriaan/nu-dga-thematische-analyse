In Spanje is het fascisme nooit weggeweest

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
13 oktober 2022
Barcelona- 'Vandaag krijg je straf, begrepen?' Moeder filmt zoontje. Voordat ze het ﬁlmpje online zet, heeft ze haar kind onherkenbaar gemaakt met een ﬁlter. Dat dan nog wel. Het jongetje begint te huilen. 'Nee, nee, daar hou ik niet van', herhaalt hij keer op keer. Hij raakt in paniek, huilt nu hartverscheurend. Het snijdt door mijn ziel, en waarschijnlijk is dat precies de bedoeling. 'Oké', zegt de moeder streng, 'zeg me dan iets om me ervan te overtuigen dat je je goed gaat gedragen'. Einde ﬁlmpje.
Het zou een van die ontelbare video's kunnen zijn waarmee anonieme burgers hun vijftien minuten glorie zoeken in de stroom van bagger die de sociale media dagelijks overspoelt. Maar de auteur van dit ﬁlmpje is geen anonieme burger. Ze is bekend van de televisie. Ze heet Samantha Vallejo-Nágera, en ze heeft de gewoonte haar zoontje te ﬁlmen en aan de online schandpaal te nagelen als hij zich 'slecht gedraagt'. Haar zoontje heeft het downsyndroom. Ze zegt dat ze met haar ﬁlmpjes 'ouders in een soortgelijke situatie wil helpen'. Ze is kok, jurylid bijMaster Chefen heeft geen enkele pedagogische kwaliﬁcatie.
Samantha komt uit een elitaire en steenrijke familie. Haar grootvader was de psychiater Antonio Vallejo-Nágera, een van de ideologen van het Spaanse fascisme onder Franco. Hij was aanhanger van de rassentheorieën van de nazi's. Zijn 'klinische experimenten' met gevangenen bewezen de intellectuele inferioriteit van marxisten en vrouwen.
Democratische regimes waren in zijn ogen perverse systemen die sociale mislukkelingen voortbrengen. Zijn 'positieve eugenetica' wilde de uitverkorenen vermenigvuldigen en de zwakken laten sterven. Vallejo-Nágera werd de Spaanse Mengele genoemd. Wat kan Samantha daaraan doen? Niks natuurlijk. Maar ze zou afstand kunnen nemen van de fascistische ideeen van opa. Dat doet ze niet. Ook niet nu ze een zoontje met down heeft.
Tal van straten en pleinen in Spanje zijn nog steeds naar Doctor Vallejo-Nágera vernoemd. Alsof in Duitsland een Mengeleplatz de gewoonste zaak van de wereld zou zijn. De elites die zich onder Franco hebben verrijkt, hebben nooit verantwoording hoeven af te leggen. En voor de publieke zender TVE is het heel normaal om een kleinkind van de Spaanse Mengele in een programma met een miljoenenpubliek te hebben, waarbij het duistere verleden van Samantha's opa simpelweg wordt genegeerd. Met de opkomst van Vox is het fascisme niet teruggekeerd in Spanje. Het is nooit weggeweest.