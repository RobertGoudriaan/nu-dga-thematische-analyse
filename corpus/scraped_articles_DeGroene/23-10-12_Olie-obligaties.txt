Olie-obligaties

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
12 oktober 2023
Met grote verontwaardiging las ik uw artikelLoze beloften,een samenvatting van de uitkomsten van uw onderzoek naar de medeplichtigheid van banken en advocatenkantoren aan het vuile spel van de olie-industrie.
Het zal de meesteGroenelezers inderdaad wel zijn ontgaan dat zelfs banken en advocatenkantoren - bakens van moraliteit! - op deze manier bijdragen aan de opwarming van de aarde. In zoverre complimenteer ik u met de nieuwswaardigheid van uw publicatie.
Er is wel een belangrijk aspect dat niet wordt belicht in het artikel: de rol van de consument. Het is vanwege de consument, die zeker in Nederland tegenwoordig de vrije keuze heeft om carbon-neutraal of zelfs -negatief te leven, dat de olie-industrie maar doorgaat met het oppompen van die rotzooi.
Helaas moet ik u wel iets opbiechten: al 25 jaar ben ik abonnee vanDe Groeneen in die periode heb ik een jaar of vier gewerkt voor een van de advocatenkantoren die u in het artikel noemt. Sindsdien werk ik al weer ruim tien jaar voor een ander advocatenkantoor dat oliemaatschappijen tot zijn cliënten rekent. Ik kan daarmee niet geheel uitsluiten dat een deel van het abonnementsgeld dat ik van 2008 tot en met 2023 aanDe Groeneheb overgemaakt indirect is verdiend met de uitgifte van obligaties voor de olie-industrie.
Het spijt me dat ik u hiermee in een lastig parket breng. Ik had dit natuurlijk veel eerder moeten melden. Hoe dan ook, ik heb er alle begrip voor als u besluit om het abonnementsgeld dat u de afgelopen vijftien jaar van mij hebt ontvangen overmaakt aan een milieuorganisatie. Ik juich het zelfs toe en zal de bijdrage verdubbelen.
Het bovenstaande doet natuurlijk niet af aan het feit dat ik heb gefaald alsGroene-abonnee. Van zo iemand, doorgaans hoogopgeleid, intellectueel, geëngageerd, mag je toch meer verwachten dan van de gemiddelde consument. Mij rest dan ook geen andere keuze dan bij deze mijn abonnement op te zeggen.
GUSTAAF REERINK
Jan Rothuizen