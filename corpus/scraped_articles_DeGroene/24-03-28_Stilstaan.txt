Stilstaan

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
28 maart 2024
Prachtig geschreven essay van Arnon Grunberg inDe Groenevan 14 maart over het herdenken van de holocaust, maar als historicus gespecialiseerd in onderzoek naar judeocide en de concentratiekampwereld, ben ik het niet eens met enkele van zijn standpunten.
Grunberg heeft het een paar keer over de beschavingsbreuk die de Endl√∂sung heet te zijn. Dat is hoe het collectieve geheugen het zich graag herinnert en hoe de rest van de wereld zich van schuld vrijpleit. In werkelijkheid keek zo goed als de hele wereld de andere kant op toen de duimschroeven op Duitse joden vanaf 1933 almaar verder werden dichtgeschroefd. De eerste acht jaar van het nazibewind wilden Hitler en de zijnen de joden niet uitroeien, ze wilden ze kwijt. Joden tot emigratie dwingen of ze naar Madagaskar deporteren, een plan dat Hitler tot eind 1941 koesterde (ooit een Frans, Pools en ook Brits plan). Geen land ter wereld wou meer joden opnemen dan de vastgelegde immigratiequota.
De hele wereld keek weg toen de joden werden uitgeroeid, ook het Vaticaan en het Internationaal Rode Kruis.
De door de nazi's gepleegde volkenmoord heet uniek te zijn, nu eens weerlegd dan weer aarzelend bijgetreden door Grunberg. De uiteindelijk gebruikte methode, massale vergassing van mensen, kun je misschien uniek noemen. Vergeten wordt dat voordien talloze joden (en communisten) met de 'gebruikelijke' methodes werden omgebracht: door de Einsatzgruppen, de Wehrmacht en pogroms georganiseerd door de plaatselijke, niet-Duitse bevolking.
De vergassingen zou je een 'breuk' kunnen noemen. Eigenlijk is het een ontsporing van de 'moderne beschaving'. Die werd al aangekondigd door de dwangsterilisatie van mensen met een beperking, eerst in de VS en andere landen. In nazi-Duitsland ontspoorde dit met de oorlog in zicht in massale vergassing van 'gehandicapten', iets wat de wereld vrijwel onverschillig liet. De kennis en ervaring van de daders ging niet verloren: ze werden aan het werk gezet in de eerste uitroeiingskampen.
Onder de afbeeldingen bij Grunbergs artikel staat 'concentratiekamp Theresienstadt'. Theresienstadt was een getto, een verschrikkelijk oord, maar geen concentratiekamp. Het viel niet onder het Reichssicherheitshauptamt. Anders dan in concentratiekampen kwamen in Theresienstadt alleen joden terecht en ze hadden een vorm van zelfbestuur. Theresienstadt werd samen met de planning van de jodenuitroeiing (de Wannseeconferentie, begin 1942) bedacht om de buitenwacht te misleiden: bejaarde en verdienstelijke joden (voornamelijk Duitsers en Oostenrijkers) gingen naar wat een modelgetto heette te zijn. Meer dan 140.000 joden kwamen door Theresienstadt en de meesten werden gedeporteerd en uitgeroeid in vernietigingskampen.
GIE VAN DEN BERGHE
U kunt uw
ingezonden
brief van maximaal 400 woorden sturen naargroene@groene.nl