De VN houden de dodencijfers op de zeeroutes laag Aan de grens

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
1 februari 2024
Hoeveel migranten kwamen vorig jaar om het leven op weg naar de zuidkust van Europa? Om de vraag te beantwoorden wordt meestal de Internationale Organisatie voor Migratie geraadpleegd, ook doorDe Groene.Maar dit VN-orgaan spreekt zichzelf tegen. De iom-site van het Missing Migrants Project telde vorig jaar een totaal van 3997 doden en vermisten op de drie MiddellandseZeeroutes (West, Centraal en Oost) en de Atlantische route naar Europa. Er staat een disclaimer bij: dit zijn minimale schattingen.
Op de pagina 'Dead and Missing' maakt de iom echter een nog minimalere schatting. Op de vier zeeroutes naar Europa worden over 2023 nu opeens 3711 doden en vermisten gemeld, een kleine driehonderd minder. Het is het cijfer dat uit de Displacement Tracking Matrix rolt, een ingewikkelde wetenschappelijke machine waarvan de werking uitgelegd wordt in geheimtaal vol stakeholders, methodologische frameworks, implementaties en gegevensverzamelingsbenaderingen, en die er uiteindelijk op neerkomen dat ze gewoon aan de overlevenden vragen hoeveel mensen er ontbreken. Bij de iom doen achttienduizend mensen dit werk met een jaarbudget van 2,5 miljard dollar.
Met tien betaalde medewerkers turft de ngo
Caminando Fronteras de tol van de clandestiene migratie naar de zuidkust van Spanje. Het gebied komt overeen met de West-Mediterrane en Atlantische routes van de iom, maar de verschillen zijn groot. Over 2023 meldt de iom-site 333 respectievelijk 914 slachtoffers. Caminando Fronteras komt tot twee-tot zesmaal zoveel.
Hoe kan dat? De ngo heeft een alarmnummer voor migrantenboten in nood, legt een medewerker uit. Die alarmdienst is dag en nacht bezet door ten minste twee personen die zo nodig de politie en reddingsdiensten inschakelen. De dodencijfers van Caminando Fronteras zijn gebaseerd op getuigenissen van overlevenden en familieleden. Ze lijken niet overdreven. Op de Canarische route, veruit de langste en gevaarlijkste overtocht naar Europa, zou volgens de gegevens van Caminando Fronteras 13,1 procent van de migranten om het leven zijn gekomen. Als de 914 doden van de iom kloppen, zou dat slechts 2,2 procent zijn. Dat lijkt niet geloofwaardig. Al was het alleen maar omdat volgens de iom zelf vorig jaar 12,8 procent van de migranten op de vier gezamenlijke routes naar Europa om het leven kwam.
Het aantal in 2024 getelde doden en vermisten aan de Europese buitengrenzen, volgens het Missing Migrants Project (IOM): 110