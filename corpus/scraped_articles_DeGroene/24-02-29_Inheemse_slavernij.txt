Inheemse slavernij

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
29 februari 2024
Op verschillende plekken duiken terloopse vermeldingen op van inheemse kinderen in Nederlandse huishoudens. Als in 1640 Anna Metfoort alleen achterblijft na de dood van haar man Willem Quick, wordt haar inventaris in Nieuw-Amsterdam opgemaakt. Onder '3 boeken' en '2 paar cousen' staat: '1 wilt kint'.
In het testament van de rijkste New Yorker, Frederick Philipse uit Bolsward, stond in 1702'Indian Woman called Hannah & her Child'.In het testament van de Amsterdamse Sara Roelofs, die tolk was bij onderhandelingen met de inheemsen, blijkt ook een van haar zes slaafgemaakten, 'Ande', inheems. In 1717 schrijft Alida Schuyler aan haar man Robert Livingston over de inheemse slaafgemaakte van hun zoon ('de wilt dat ghysbert has').
Het Nederlandse en Engelse verbod op inheemse slavernij was ambigu. In verordeningen staat regelmatig de formulering'Negro, Indian, or other Slave',of'Negro, Indian and Mallatto Slaves'.
Een gehavend los papiertje uit 1679 in het New York State Archive toont dat de inheemsen op de 'gewone' slavenmarkt werden verkocht.'Indians sold here in New York by James Barre'staat er, daaronder dertien transacties. Veel namen zijn niet meer te lezen, maar een van de kopers was Stephanus van Cortlandt, voormalig burgemeester van de stad. Ook ene 'Evert' met een onleesbare achternaam kocht een'Indian girl'met de naam 'Maroacka' en 'Dirck' kocht een'Indian man'en'Indian woman'met de namen Juan en Maria.
Hoewel er nauwelijks onderzoek is gedaan naar tot slaaf gemaakte inheemse bewoners rond New York, gebeurde er wel iets, ook onder Nederlands bewind, blijkt uit een blik in de archieven en schaarse publicaties.
In 1610 of 1611 werden twee Munsee-jongens mee naar Nederland genomen, ze werden Orson en Valentijn genoemd. Chroniqueur Nicolaes van Wassenaer schreef dat ze zonen van een chief zouden zijn geweest, met de suggestie dat ze vrijwillig meegingen. De meeste hedendaagse historici, en zeker de Munsee zelf, trekken dat in twijfel. Waarschijnlijk werden ze meegenomen om als contact en tolk te fungeren, zoals VOC-kapiteins ook uit andere gebieden inheemse kinderen roofden.
Orson en Valentijn waren dus al in Amsterdam een paar jaar voordat Pocahontas uit Virginia door Engeland reisde. De Munsee gingen waarschijnlijk meermaals heen en weer. Dat het niet vrijwillig was, wordt gesteund door de opmerking dat Orson later de Nederlandse kapitein die hem meenam vermoordde. Daarna werd hij zelf gedood.
Tijdens Kiefts oorlog kregen twee soldaten een 'wilde Indiaen' cadeau, mogelijk een tijdens de Pound Ridge Massacre gevangengenomen Munsee. Ze namen deze 'Jacques' mee naar Amsterdam om op de kermis te tonen. Andere gevangenen uit die oorlog werden aan de Engelse gouverneur in Bermuda geschonken. Ook in een oorlog tegen de Esopus (1660) werden Munsee gevangen. Gouverneur Stuyvesant stuurde enkelen van hen als slaaf naar Cura√ßao.