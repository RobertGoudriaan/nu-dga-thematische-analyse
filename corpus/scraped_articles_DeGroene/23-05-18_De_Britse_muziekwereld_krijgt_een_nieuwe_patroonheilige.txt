De Britse muziekwereld krijgt een nieuwe patroonheilige

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
18 mei 2023
Londen -Charles III houdt onder meer van'slow fashion',biologisch boeren en traditionele architectuur. Minder bekend is zijn liefde voor muziek, iets waar zijn kroning van getuigde. De ceremonie in Westminster Abbey was niet alleen een Anglicaanse kerkdienst met een vleugje Antiques Roadshow en een spoedcursus Britse geschiedenis, maar ook een koninklijk muziekfestival.
Er was veel te genieten voor de muziekliefhebber, monarchist of republikein. Prachtig zong de Welshe bariton de woordenArglwydd, Trugarhâ,Welsh voor 'God heb genade'. Swingend klonk hetHallelujana het Zuid-LondenseAscension Choir. Fenomenaal was hetZadok the Priestbij de zalving. Om zijn vader Philip te eren zong een Grieks-orthodox koor een psalm tijdens de overhandiging van de ceremoniële zwaarden aan de koning.
Voor Charles was het een kans om de Britse muziekcultuur aan de wereld te presenteren. Zo klonk er muziek van Gustav Holst, Edward Elgar en Ralph Vaughan Williams, alsmede diverse hymnes waaronder het patriottischeI Vow to Thee, My Countryen het volksliedGod Save the King.Lofliederen vormen altijd de ruggengraat van een Anglicaanse kerkdienst. Wie in Engeland voor het zingen de kerk uit wil gaan, hoeft niet eens binnen te komen.
De tweeduizend aanwezigen werden ook getrakteerd op de wereldpremière van Andrew Lloyd WebbersMake a Joyful Noise,muziek waarbij een psalm klonk als een liedje uit een West End-musical. Na de kroning is zelfs gesuggereerd de compositie van Lloyd Webber, een vriend van Charles, op te nemen inThe English Hymnal,het groene boekwerk waarin alle lofliederen staan. Het zou mensen terug naar de kerk lokken.
Een persoonlijke favoriet van Charles is Hubert Parry, wiens hymneI Was Gladsinds begin vorige eeuw altijd wordt gespeeld tijdens kroningen. Het is grotendeels een gebed waarin gevraagd wordt om vrede en welvaart in Jeruzalem. De Israëlische hoofdstad staat symbool voor Groot-Brittannië, net zoals in William Blake's romantische gedichtAnd Did Those Feet in Ancient Time,dat door dezelfde Parry op muziek is gezet.
Dat Charles nauw betrokken was bij de muzikale omlijsting biedt hoop voor de Britse muziekwereld, die uitdagende tijden beleeft. De Brexit heeft ertoe geleid dat orkesten moeilijk Europese musici kunnen aantrekken. Onlangs ontstond er onrust toen de bbc bekendmaakte het omroepkoor weg te bezuinigen. Wat dat betreft kwam de kroning, met al die mooie koren, als geroepen.