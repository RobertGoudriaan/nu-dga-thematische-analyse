De echte narcist

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
30 januari 2025
InDe Groenevan 18 december las ik in het essay van Ramsey Nasr:Een goede journalistieke foto kenmerkt de gebeurtenis, bepaalt het beeld.
Ik moest denken aan het stuk over narcisme van Joost de Vries, inDe Groenevan 27 november. Het beeldmateriaal dat in dit artikel werd gebruikt bestond uit jonge, slanke, selﬁemakende vrouwen in sjieke kledij. Op drie pagina's op rij eenzelfde soort foto. Alsof er alleen jonge, knappe, vrouwelijke narcisten bestaan. Alsof narcisme zich vooral daarin uit. En niet in charmant gedrag van mannen in de buitenwereld terwijl ze in hun thuissituatie alle aandacht voor zichzelf opeisen. Alsof een narcist niet iemand is die in het centrum van de macht wil staan, de macht die zich om hem of haar heen beweegt.
In mijn praktijk als gz-psycholoog en coach heb ik vaak te maken met veelal vrouwelijke cliënten die proberen het leven weer op te pakken na een relatie met een narcistische man. Ik haakte af bij het beeldmateriaal, was geschokt over de keuze van het de suggestieve werking die hiervan uitgaat. Hoe goed komt dit al die narcistische mannen, die niet zijn afgebeeld en waar we er zoveel van hebben, uit? Waar is die man of de moeder die in het gezin de macht naar zich toetrekt ten koste van de kinderen? Waarom wordt in het beeldmateriaal niet iets getoond van de impact van het narcisme op de omgeving? Waarover overigens ook niets geschreven wordt.
Ik bladerde nog een keer door het artikel. Ik herken de narcist in dit artikel, maar zeer ten dele. Zo vind je een narcist niet in de kamer van een psycholoog, een narcist laat zich niet gemakkelijk iets zeggen en zeker niet door een therapeut of psychiater. Het is niet de narcistische mens die een therapiecultuur heeft opgebouwd.
Het is zeker waar dat er altijd nieuwe doelen zijn waarnaar mensen streven, die ingehaald worden door nieuwe omdat de focus ligt op de behoefte aan bevestiging. Maar dat is absoluut niet een speciﬁek kenmerk van een narcist, dat is het geval voor heel veel meer mensen die we niet als 'de narcist' duiden.
LENIE VAN SCHIE