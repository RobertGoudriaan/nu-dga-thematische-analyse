Essentiële draadjes Buitenland

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
19 december 2024
Twee mannen sloffen door de eindeloze, monotone grasvelden en bosjes aan de westkant van Hongarije. 'Hoe hebben de Oost-Duitsers deze plek in vredesnaam gevonden?' vraagt een van de mannen zich af. 'Dit isanus mundi'- de kont van de wereld. Toch had deze man, met een groep medestanders, deze onvindbare plek dertig jaar eerder uitgekozen om een picknick te organiseren, waar honderden Ossis op afkwamen, hele families. En daarmee trok hij een klein maar essentieel draadje los in het weefsel van het IJzeren Gordijn.
Met deze terugkeer opentThe Picnic,een heerlijke reconstructie van een van de sleutelmomenten van de twintigste eeuw, geschreven door Matthew Longo, een Amerikaanse politicoloog die in Leiden doceert. Van alle boeken over internationale politiek die in 2024 verschenen, moet dit wel een van de positiefste zijn. Er is natuurlijk ookAutocracy Inc.van Anne Applebaum, over hoe de dictators van de wereld elkaar steunen en samen de democratieën en open samenlevingen ondermijnen. Er isKernoorlog: Het scenariovan Annie Jacobsen, over kernoorlog. OfOur Enemies Will Vanishvan Yaroslav Trofimov, over de aanloop naar Ruslands invasie van Oekraïne in 2022. Maar soms heeft een mens hoop nodig.
InThe Picnicgaat het over rebelse Hongaren, die op een zomerdag in 1989 goulash koken in enorme pannen op houtvuren, en honderden Oost-Duitsers - herkenbaar aan hun felgekleurde kleding en hun lange, onverzorgde haar - die in het niemandsland op zoek gaan naar de grens. Maar het gaat ook over kleine beslissingen met grote gevolgen. Zoals die van Árpád Bella, de commandant van de Hongaarse grenstroepen op die dag, die zijn superieuren niet te pakken kreeg, aan zijn pistool voelde en besloot niet te vuren op de opgewonden horde die naar het grenshek optrok. En het gaat over grote ideeën, met name van Hannah Arendt, over vrijheid en loyaliteit: trouw van mensen aan hun functie, aan hun staat en hun natie, en aan de idealen waar hun land voor zegt te staan.
Geschiedenis speelt zich af op macroniveau, in botsende ideeën en invloedssferen, en op microniveau, waar mensen zich afvragen of ze hun komende salarisstijging niet in gevaar brengen, of de veiligheid van hun sector aan de frontlijn afwegen tegen de veiligheid van hun kind. Dat lees je terug inThe Picnic,maar we konden het dit jaar op allerlei plekken in de wereld zien. In Syrië donderde een regime dat eergisteren nog ijzersterk stond in een oogwenk ineen, omdat de soldaten aan een cruciaal stuk front hun camouflagekleding uittrokken en stilletjes teruggingen naar huis. In Seoul probeerden soldaten het parlementsgebouw in te nemen, terwijl het kantinepersoneel de deuren blokkeerde en parlementsleden door dienstingangen naar binnen smokkelde om de noodtoestand op te heffen: een test van loyaliteit aan de wet versus loyaliteit aan de democratie voor duizenden mensen tegelijk.
Misschien is het een voorbode van meer: niet alleen in Zuid-Korea, ook in Georgië, Moldavië en Roemenië worden de loyaliteiten van mensen getest. We krijgen ook weer vier jaar waarin de loyaliteit van wetgevers, rechters, functionarissen en afgevaardigden in de Verenigde Staten dagelijks zal worden getest: trouw aan de idealen van de democratie, integriteit en goed bestuur versus trouw aan de leider en de beweging.
Longo is gefascineerd door zulke testen van loyaliteit op microniveau, die wereldgeschiedenis kunnen worden, maar ook enorme betekenis kunnen hebben voor mensen. Autoritaire staten, zoals het Syrië van gisteren, het huidige Rusland en het communistische Oost-Duitsland, worden zo ingericht dat de loyaliteiten van mensen nooit worden getest. Het regime organiseert sociale atomisering, schrijft Hannah Arendt inThe Origins of Totalitarianism:dat mensen zich niet verbonden voelen met individuen om hen heen, en alleen afwegen of het voor henzelf veilig en lucratief is om trouw te blijven aan de staat.
Maar kleine barsten kunnen grote scheuren worden: mensen die een picknick organiseren, anderen die hem uit de hand laten lopen. 'Soms heb je geen revolutie nodig om sociale verandering voort te brengen, maar alleen de simpele loyaliteit van mensen aan elkaar', schrijft Longo. Het klinkt erg retro, erg 1989. Maar ook in 2024, bij al het slechte nieuws dat op ons afkomt, is dat waar. Die loyaliteit van mensen aan elkaar is niet dood. En soms heb je niet meer nodig.
Het is retro, maar waar: de loyaliteit van mensen aan elkaar is niet dood