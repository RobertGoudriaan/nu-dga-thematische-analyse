Links Italië put moed uit Cannes

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
27 april 2023
Rome −Het is een enorme oppepper voor het geknakte zelfvertrouwen van Italiaans links, dat lijdt onder de gure wind die momenteel door Italië waait vanwege de extreem-rechtse regering van Giorgia Meloni. Drie Italiaanse films zijn geselecteerd voor het hoofdconcours van het aanstaande filmfestival van Cannes (16-27 mei), het belangrijkste filmfestival ter wereld qua prestige en mondiaal klankbord. En wat heeft dit dan te maken met links, zou je je kunnen afvragen, het antwoord luidt: alles, in Italië. De drie regisseurs die zijn geselecteerd door Cannes zijn drie boegbeelden: Nanni Moretti (69), Marco Bellocchio (83) en Alice Rohrwacher (41). Als Italiaans links zich ergens mee identificeert, dan is het met decinema d'autore,en deze drie namen zijn het mooiste visitekaartje dat links momenteel in huis heeft.
Nanni Moretti is de beroemdste van de drie. Zijn filmIl sol dell'avvenire('De zon van de toekomst') gaat over de grote gemiste kans van de voormalige PCI (Partito Comunista Italiano, de grootste communistische partij van het Westen) in 1956, met de inval van de Sovjet-Unie in
Hongarije. Had de PCI toen definitief afstand genomen van de Sovjet-Unie, dan was Italië vandaag een ander, beter land geweest, suggereert Moretti, die de grote gemiste kans ook doorvertaalt naar zijn eigen leven. De film van Moretti is momenteel al te zien in Italië, de films van de andere twee boegbeelden wachten op Cannes.La chimeravan Alice Rohrwacher gaat over de grote business van de'tombaroli',zoals de leegrovers van Etruskische graven in de buurt van Tarquinia worden genoemd. EnRapitovan de 83-jarige Marco Bellocchio gaat over het waargebeurde verhaal van een zevenjarig joods jongetje dat in 1858 werd ontvoerd uit zijn ouderlijk huis op gezag van paus Pius IX, om hem een katholieke opvoeding binnen het Vaticaan te geven. Een mysterieus verhaal waar Steven Spielberg ook jaren mee bezig is geweest, maar dat nooit uit is gekomen.
Cannes is de belangrijkste springplank voor een auteursfilm, de selectie van dit jaar heeft naast de drie Italianen de nieuwe films van onder anderen Wes Anderson, Martin Scorsese, Ken Loach, Aki Kaurismäki en Wim Wenders, waar halsreikend naar wordt uitgekeken. Maar voor Italiaans links is deze selectie al de prijs. We zijn er nog en we doen nog mee. Cannes is een podium waar rechts nooit bij in de buurt zal komen.