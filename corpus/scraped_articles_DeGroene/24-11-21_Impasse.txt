Impasse

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
21 november 2024
FILM Ni chaînes ni maîtres
Oren eraf gehakt, enkel-pezen doorgesneden, gebrandmerkt met defleur delis.Om nog maar te zwijgen van zweepslagen, constante vernedering en smalende gesprekken over de zwarte mens als dier. Het doet fysiek pijn om te kijken naar deze film over de Franse slavernij op Île de France, het huidige Mauritius, rond 1759. Dat maakt de prestatie van regisseur Simon Moutaïrou des te indrukwekkender - zijnNi chaînes ni maîtresis uiteindelijk, paradoxaal, een plezier om naar te kijken.
Moutaïrou, geboren in Frankrijk, met ouders die oorspronkelijk uit Benin kwamen, vond het de hoogste tijd voor een grote slavernij-film die niet westers of Amerikaans gecentreerd was. In interviews spreekt hij desondanks bewondering uit voor populaire werken zoals12 Years a Slave(Steve McQueen) enDjango Unchained(Quentin Tarantino), en noemt hij zelfs als inspiratiebron het controversiëleMandingo(1975, Richard Fleischer), over een seksueel geëxploiteerde tot slaaf gemaakte man.
Niet het verhaalgegeven van deze films zien we terug inNi chaînes ni maîtres,maar de regels van het genre waarbinnen ze zijn gemaakt. Wat Moutaïrou's film doet: westerse beeldtaal aanwenden om te kijker te verleiden, te 'vermaken', maar dan het perspectief radicaal omgooien, zodat we meekijken met de Afrikaanse cultuurhistorische context. Noem dit gerust een 'trucje', even gewiekst als effectief: de film maakt de kijker deelgenoot van de verschrikkelijke ontberingen die de personages doorstaan. De hoofdrollen zijn voor de Senegalese acteur Ibrahima Mbaye en nieuwkomer Anna Diakhere Thiandoum als vader en dochter Massamba en Mati, die hun leven in ketens slijten op de suikerplantage van een Fransman (Benoît Magimel). Ook van de partij is een werkelijk diabolische vrouw, Madame La Victoire (Camille Cottin), die er met haar twee zonen een sport van maakt om te jagen op ontsnapte tot slaaf gemaakten. Wanneer Massamba en Mati de benen nemen, grijnst Madame La Victoire. Hier lééft ze voor. Wat een figuur - ik ken geen vergelijkbaar personage in het slavernij-filmcorpus.
Hoe boeiend Madame ook is,Ni chaînes ni maîtresbehoort toe aan Massamba, Mati en de andere opgejaagden. Als personages krijgen ze verder reliëf doordat ze niet Frans, maar het West-Afrikaanse Wolof spreken. Hierdoor hebben we toegang tot hun gedachtewereld. Zo blijkt dat Massama door de jaren heen de verbintenis met zijn cultuur is kwijtgeraakt. Dochter Mati wil dat hij in contact komt met het spirituele domein van de voorvaderen én van zijn overleden vrouw. Dan is vrijheid opeens binnen handbereik, ook al breekt een slotscène aan waarin de vluchtenden geen kant meer op kunnen: voor hen de moderne wereld van de Verlichting (Franse soldaten die hen op de korrel nemen), achter hen de mythische wereld, gesymboliseerd door hoge kliffen en de oneindige zee. Impasse. Met een uitkomst die je in je bioscoopstoel naar adem laat happen.
Gawie Keyser
Te zien vanaf 21 november
Gusto Entertainment | Ni chaînes ni maîtres