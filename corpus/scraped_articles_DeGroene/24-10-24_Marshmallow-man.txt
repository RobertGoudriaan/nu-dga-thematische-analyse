Marshmallow-man

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
24 oktober 2024
FILM The Apprentice
'Ik zit in het vastgoed. En jij?' Eind jaren zeventig krijgt kunstenaar Andy Warhol deze vraag op een feestje in New York van een figuur met pruillippen en een lichaam zo zacht dat het wel lijkt gemaakt van marshmallow. Warhol geeft geen antwoord en dan is de jongeman weer weg, opgeslokt door een bacchanaal waar vrouwen met ontblote borsten als cowboys zitten op de rug van stomdronken, dikke mannen in pak, waar in een slaapkamer op de eerste etage Roy Cohn bezig is met iets soortgelijks maar dan compleet naakt en in gezelschap van een aantal mooie jongens; en als de man - Donald Trump - per ongeluk binnenkomt, dan schrikt hij zo erg dat hij zich meteen uit de voeten maakt.
Wát een papzak, wat een domme en door en door verrotte Trump zien we in Ali Abbasi'sThe Apprentice. De titel verwijst niet naar de televisieserie waarmee Trump nog beroemder is geworden, maar naar zijndirty little secret,een geheim dat evenwel iedereen kent die de kranten in de afgelopen dertig jaar heeft gelezen, namelijk dat hij de kneepjes van het vak had geleerd van de beste: Roy Cohn. Een gangster als er ooit een was. In de jaren vijftig beroemd en berucht als advocaat voor communistenjager Joseph McCarthy en begin jaren tachtig als jurist voor de New Yorkse huisjesmelker Donald Trump.
Deze film hebben we eerder gezien. Ja, zo lang als Trump zich kan herinneren wilde hij al gangster worden, waarmee hij Ray Liotta in Martin Scorsese'sGoodfellasis en Roy Cohn zijn gewillige Paul Sorvino speelt (de gangsterbaas die Liotta opleidt). Maar van Liotta en Sorvino, hard, mooi en cool,houdenwe. Van Trump inThe Apprenticeword je misselijk. Een man die niet rookt of drinkt, die eindeloze hoeveelheden fastfood en cola verorbert, een man met een zwak zelfbeeld en een geldingsdrang ingegeven door een diepgeworteld besef dat hij nooit een echte man zal zijn zoals de gangsters die hij bewondert. Daarom verkracht hij zijn vrouw Ivana, een scène die fungeert als metafoor voor Trump losgelaten op een nietsvermoedende wereld.
Wat moeten we met Trump, wellicht straks wederom de machtigste op aarde? De Iraans-Deense regisseur Abbasi - die een paar jaar geleden het schitterendeGränsmaakte, over een trol die bij de Zweedse douane werkt - heeft geen antwoord. Wie wel. InThe Apprenticeis het alsof Warhol koude rillingen krijgt als de marshmallow-man op Cohns feestje voor hem staat. Verder zien we de kunstenaar slechts nog een keer in het voorbijgaan, maar in zijn dagboek valt te lezen over latere onderonsjes met de vastgoedmagnaat en zijn vrouw: 'Ik haat de Trumps omdat taxi's verkeersopstoppingen bij hun foeilelijke Hyatt Hotel veroorzaken en nu duurt het iedere keer zó lang voordat ik weer thuis ben.'
Gawie Keyser
Te zien vanaf 24 oktober
Tailored Films / The Searchers | Roy Cohn (Jeremy Strong) en Donald Trump (Sebastian Stan) in The Apprentice