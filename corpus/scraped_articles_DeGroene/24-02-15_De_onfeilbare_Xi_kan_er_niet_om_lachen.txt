De onfeilbare Xi kan er niet om lachen

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
15 februari 2024
Beijing -Het bestond al 35 jaar en iedere literair geïnteresseerde Chinees kende het. Het roemruchte literaire maandbladZáwén xuankan (Geselecteerde essays)wist vele stormen te overleven. Behalve de laatste storm, die opstak toen de censuurdienst hevige aanstoot nam aan de cartoon op het omslag. De prent leek niemand minder dan de Leider van het Volk op de hak te nemen. En dus is dit het laatste nummer vanGeselecteerde essaysgeweest.
Als Xi Jinping gevoel voor humor heeft, dan strekt dat gevoel zich niet uit tot grappen over hemzelf. Dat is logisch: Xi ziet zichzelf als een keizer, en met de Hemelzoon spot je niet, die aanbid je. De persoonlijkheidscultus die Xi ten deel valt heeft griezelige proporties aangenomen. Zijn Denken over politiek, cultuur, sport, milieu, internet, nette toiletten en wat al niet; het geldt allemaal als Gods eigen woord en het is verplichte leerstof. Sinds Winnie de Poeh in China in de ban werd gedaan vanwege de gelijkenis van het beertje met de corpulente Leider, hebben de censoren, zo blijkt uit een lek, een lijst van 546 betitelingen en bijnamen van Xi opgesteld die ze niet ijdel gebruikt wensen te zien.
Volgens een van die kwalificaties is Xi degene 'die de weg voorwaarts wijst'. Inderdaad wijst hij in de partijpropaganda de Chinezen en de hele wereld op velerlei gebied de weg voorwaarts: het Chinese voetbal, het mensenrechtenbeleid, de Chinees-Russische vriendschap, mondiale ontwikkeling, noem maar op. Vandaar een van Xi's bijnamen: Wegwijzerkeizer. Die onfeilbare Wegwijzer is, teruggebracht tot een grijze mouw rond een onderarm waaruit een hand met een priemende wijsvinger steekt, verschenen op de decembercover vanGeselecteerde essays.
Over de mouw zien we een groot aantal gekleurde figuurtjes zonder gezicht in gestrekte draf met veel animo vooruitrennen. Als ze op de punt van de gestrekte wijsvinger zijn aangekomen, springen ze als lemmingen in de afgrond. Tijdens hun val verandert hun enthousiasme in wanhoop. De Wegwijzerkeizer heeft hun feilloos de weg naar de ondergang gewezen. Jammer dat je in het China van Xi niet moet aankomen met politieke satire, laat staan met satire op Xi zelf. Of was het misschien geen satire? Was de tekening op het laatste omslag vanGeselecteerde essaysniet een toekomstvoorspelling?