Van de foto gewist

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
12 oktober 2023
POPMUZIEK Corinne Bailey Rae
Corinne Bailey Rae uit Leeds brak in 2006 meteen door met haar debuut, waarop ze indiepop, jazz en soul samensmolt tot een even warm als eigenzinnig geluid. Ze werd veelvuldig vergeleken met twee zangeressen die de jaren ervoor tot het toppunt van hun roem waren uitgegroeid: Norah Jones en Alicia Keys.
Er ligt nogal een muzikale wereld tussen die twee zangeressen in, maar precies in het midden van die wereld klonk nu Corinne Bailey Rae.
De Corinne Bailey Rae van 2023 klinkt heel anders, dat viel al te horen op de singleNew York Transit Queendie haar nieuwe album enkele maanden geleden aankondigde. Met een vervormer over haar stem schreeuwt ze over gejaagde drums haar ode aan Audrey Schmaltz, de eerste zwarte vrouw die in New York meedeed aan een lokale wedstrijd, die in 1954 voor Miss New York City Transit.'Aaahhhhhhhh! More, more, more, yeah! New York Transit Queen, She is my heroine!'zingt Bailey in een punker van een nummer, dat wordt voortgestuwd door terugkerendehandclaps. Mooi is het interview dat online valt te vinden van Bailey Rae met Schmaltz. Bailey Rae vertelt haar hoe mooi, krachtig en sexy ze de foto vindt die ze aantrof van Schmaltz, Schmaltz herinnert zich vooral dat haar moeder de foto verschrikkelijk vond.
Bailey Rae vertelt Schmaltz ook over haar zorgen over zwarte rockmuzikanten die zijn gewist uit de geschiedschrijving van de popmuziek, bijvoorbeeld die van de rock van de jaren negentig. Dit thema heeft eveneens een nummer opgeleverd, in dezelfde hoek als de ode aan Schmaltz: het heerlijk overstuurde en opwindendeErasure,waarin Bailey Rae voor het eerst in haar met inmiddels twee Grammy Awards bekroonde carrière doet denken aan PJ Harvey, en aan haar eigen verre verleden in de rockband Helen. Even direct en puntig is de tekst:'They Typex'ed all the black kids out of the picture/ So when they pictured that scene, they wouldn't be seen/ Baby girl in the front row, with the cornrows/ Smiling at the band/ They made a cartoon of you.'
Ook de rest van het album is geïnspireerd door de Afro-Amerikaanse kunstverzameling in de voormalige bank Stony Island Arts Bank in Chicago. Zo breed als die verzameling, zo breed is de stijlenkaart op het album. Het 8,5 minuut langePut It Downis waarschijnlijk het minst toegankelijke nummer dat Bailey Rae ooit opnam, maar ook een van de spannendste. InPeach
Velvet Sky,alleen begeleid door een piano, klinkt de jazzy Bailey Rae van haar debuut weer even door. Het klinkt vertrouwd en fraai, maar de Bailey Rae op avontuur kan zonder herkenning.
Leon Verdonschot
Corinne Bailey Rae,Black Rainbows.Corinne Bailey Rae speelt 8 november in Paradiso in Amsterdam en 9 november in LantarenVenster in Rotterdam
Ulrike Rindermann | Corinne Bailey Rae