In de Dolomieten staan de fonteinen droog

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
14 juli 2022
Rome- De 44-jarige Italiaanse schrijver Paolo Cognetti heeft metDe acht bergen(2016) de ultieme bergklimroman geschreven, in meer dan dertig landen een bestseller, en dit jaar verfilmd door het Vlaamse duo Felix van Groeningen en Charlotte VanderMeersch. Velen hebben geprobeerd om het succes vanDe acht bergente imiteren, maar het boek van Cognetti blijft op eenzame hoogte staan.
De schrijver zelf kon het zich permitteren om dankzij dit enorme succes in het landschap vanDe acht bergente gaan wonen, in de Dolomieten dus, waar hij ergens hoog in de bergen teruggetrokken leeft. Logisch dat hij om commentaar werd gevraagd op de gletsjerbreuk van de nabije bergtop Marmolada, waarbij zeker negen bergbeklimmers omkwamen en zeven ernstig gewond raakten. Paolo Cognetti beschrijft voor de krantla Repubblicahoe de wereld er momenteel uitziet vanaf de toppen van de Dolomieten:
'De bergen zijn de grens van de klimaatverandering, wie hier op bijna tweeduizend meter hoogte zit zoals ik ziet beter dan wie in de stad woont wat er aan de hand is. Twee of drie graden meer in Milaan of in Rome veranderen weinig aan het leven daar, terwijl het hier het hele landschap overhoop haalt. In de stad gaan de mensen het pas merken als ze de kraan opendraaien en er geen water meer uit komt, hierboven slaat de schrik je nu al om het hart.
Ik woon hier op een plek die Fontane heet, wat fonteinen betekent, en die naam is te danken aan het vele water dat rond mijn huis overal uit de bodem komt borrelen. Of kwam. Want in de zomer van 2022 is het hier Fontane perdute ("Verloren fonteinen") geworden. Alle stroompjes en beekjes rond mijn huis stonden in juni al droog, de kale gletsjers om me heen zien eruit zoals ze er eind augustus horen uit te zien, de beschermende sneeuwlaag was eind mei al verdwenen, het ijs is blootgesteld aan de beukende zon van de komende drie maanden. De zomer van 2022 is een zomer die nog nooit is voorgekomen hier in de Alpen', schrijft Cognetti. En hij besluit met: '(...) ik denk vooral dat de zomer van 2022 niet een zomer is om gletsjers te gaan beklimmen, eerder om tankjes met water te vullen.'