Als een ijsmummie

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
6 maart 2025
POPMUZIEK Sam Fender
In alle duidingen van de wereldorde op dit moment komt de term 'kantelpunt' langs, en anders wel 'paradigmaverschuiving'. Welnu, in de féstivalwereld is hetzelfde aan de hand. De oude, vertrouwde orde aan voor de hand liggende headliners maakt plaats voor een nieuwe. Het vlaggenschip der Belgische festivals, Rock Werchter, heeft dit jaar het boudste statement: daar is Sam Fender de hoofdact. Zie hier de geboorte van eenselffulfilling prophecy:de dertigjarige Fender is buiten Engeland nog niet de stadionact die de headliner van een groot festival doorgaans is, maar nu zal hij dat daardoor alsnog worden. Bovendien: al vanaf zijn debuutsinglePlay Godin 2017 en zijn eerste liveshows wist je: hier klinkt een toekomstige wereldster.
FendersPeople Watchingis mede geproduceerd door Adam Granduciel, zanger en gitarist van The War On Drugs. Dat is te horen. Het titelnummer had zelfs van Grunduciels eigen band kunnen zijn. Sinds Bush in de jaren negentig zal er geen Britse artiest meer zijn opgestaan die zo Amerikaans klonk als Sam Fender. Het heeft hem vaak de vergelijking met Bruce Springsteen opgeleverd. Voor een deel terecht, gedeeltelijk gemakzuchtig. Want inderdaad, de echo van Springsteens klassieke zinnen'This town rips the bones from your back/ It's a death trap, it's a suicide rap/ We gotta get out while we're young'klinkt op dit album door in Fenders'under the floodboards of this broken home, this one-horse town'en'I think I need to leave this town/ Before I go down.'
Maar ja, goed beschouwd bestaan er slechts enkele oerthema's in popmuziek, en is 'Ik hou van deze stad/ Ik wil er weg' naast 'Ik wil dood/ Ik wil leven' en 'Ik wil nooit bij je weg/ Ik wil bij je weg/ Ik wil je terug' nou eenmaal een van de meest bezongen. Bovendien schreeuwde Springsteen zijn verlangen uit alsof hij al in zijn auto zat, zijn rechtervoet op het gaspedaal, met alleen nog de handrem tussen hem en de vrijheid.
Fender zoekt het nu juist in de kalmte: nergens klinkt hij nog zo springerig als in zijn oudere hits alsSeventeen Going UnderenDead Boys.Het avontuur zit ook niet in de dynamiek; in de geest van The War on Drugs gaat Fenders drummer vooral recht vooruit. Het speelt zich meer af tussen de regels: zijn nummers krijgen de benodigde ruimte en adem voor subtiele aanzetten, waardoor zo'n saxofoon inRein Me InenWild Long Liefraai landt, net als Fenders zinnen.
Soms zijn ze pijnlijk bitter, bijvoorbeeld wanneer hij over Amy Winehouse zingt:'She was just a bairn/ They love her now but bled her then.'In prijsnummerLittle Bit Closerzitten die zinnen vol met christelijke referenties. Maar de fraaiste is hier toch die waarin Fenders mensen met vastgeroeste opvattingen vergelijkt met Ötzi, de ijsmummie uit de kopertijd.
Leon Verdonschot
Sam Fender -People Watching(Universal). 18 maart in AFAS Live
Jackson Whiteeld | Sam Fender