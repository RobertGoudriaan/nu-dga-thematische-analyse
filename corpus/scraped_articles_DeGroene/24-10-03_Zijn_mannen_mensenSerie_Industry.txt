Zijn mannen mensen? Serie Industry

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
3 oktober 2024
In Amerika verschijnen volop essays over de gewapende vrouwelijkheid van Harper en Yasmin in de tv-serieIndustry.Alsof bijvoorbeeld de pijn van Rob niet bestaat, omdat hij níet zo'n man is die overwonnen moet worden.
De grootste blinde vlekvan vrouwen is mannen. Of tenminste: een vriendin vroeg me achteloos of mannen het erg vonden om kaal te worden. Tot haar verbazing had haar collega namelijk een haartransplantatie ondergaan, vertelde ze. Nu zat hij omzwachteld naast haar op kantoor zachtjes te kermen.
In het appartement van genoemde vriendin lagen stapels hippe boeken, popculturele analyses over vrouwelijke rolmodellen, over de schoonheidsindustrie en loskomen van demale gaze,over'growing up female on the internet'.In de kast: Maggie Nelson, Chimamanda Ngozi Adichie, Jia Tolentino et cetera. Ze had net een podcast geluisterd over actrices die ouder worden en hoe dat hun succes deed kelderen.
Niet dat er iets mis is met die boeken, of zo'n podcast. Maar ik dacht: bestaan er überhaupt soortgelijke boeken en podcasts over mannen? Want: 'Vinden mannen het erg om kaal te worden?' Pardon? Vinden mannen het ook erg om ouder te worden en hun verval te aanschouwen? Vinden mannen het erg om met hun sterfelijkheid geconfronteerd te worden? Ik bedoel: zijn mannen mensen? Later appte ik haar: een uitdaging. KijkIndustryen kijk dan naar Rob.
Laat je niet afleiden door Harper en Yasmin. Zij zijn de echte hoofdpersonen vanIndustryen het is aanlokkelijk om dan te zeggen: oooh, twee vrouwen die het proberen te maken tussen de nodeloos bruuske, grenzeloos ambitieuze alfa- en wannabe-alfamannen in dehaute finance. Als ze maar niks vervelends overkomt! *pakt popcorn*
Het eerste seizoen beginnen ze als eerstejaars bij de Londense investeringsbank Pierpont en krijgen ze te horen: slechts de helft van jullie mag blijven. Iedereen is iedereens concurrent. Het schijnt dat haaien al in de baarmoeder hun broertjes- en zusjeshaaien opeten, en de mensen in de bancaire sector moeten gedacht hebben: hé, dat is een efficiënt opvoedkundig model.
Harper Stern (Myha'la)komt uit een gebroken gezin, heeft een vermiste broer en fraudeert door te zeggen dat ze keurig is afgestudeerd maar dat de universiteit haar diploma is kwijtgeraakt. Zwaard van Damocles. Yasmin Kara-Hanani (Marisa Abela) komt uit een onmogelijk chique, kosmopolitische familie, waardoor ze in zo'n beetje elk driesterrenrestaurant aan de Middellandse Zee in de lokale taal kan bestellen. En ze is beeldschoon. Dit lijkt een dubbel privilege maar is een dubbele last, omdat iedereen haar met haar losbandige playboyvader associeert en elke man haar niet zo subtiel in bed probeert te krijgen.
De eerste twee seizoenen vanIndustry,gemaakt door Mickey Down en Konrad Kay, vlogen nog een beetje onder de radar, maar het huidige derde seizoen is een doorbraak. Misschien valt het in het gat vanSuccession.In ieder geval verschijnen in de Amerikaanse bladen nu overal essays en'think pieces'over de gewapende vrouwelijkheid van Harper en Yasmin. Op de popcultuursites wordt elke aflevering uitvoerig nabesproken, opgeknipt, geduid.
Maar Rob dan? Want het gaat amper over Rob. Rob wordt gespeeld door Harry Lawtey. Hij ziet eruit als een lang, dun doodshoofdaapje dat een knuffel nodig heeft. Rob is de pijnspons, hij is het doekje voor het bloeden (na gebruik weggooien) telkens als Yasmin en Harper vallen en opstaan. Zijn ouders hebben een pub, leer je als kijker. Hij heeft moeite zich de sociale mores van het grote geld aan te meten. Ja, hij wil rijk worden, maar zo'n beetje als enige met werk dat iets betekent. Hij klaagt hoe zonde het is dat hij een half jaar in een groen energiebedrijf heeft gestoken dat weken na de beursgang al wordt opgedoekt, en krijgt te horen: 'Hoezo zonde? Je bent toch betaald?'
In het eerste seizoen loopt hij achter Yasmin aan. Niet opdringerig. Maar hij kan niet van haar wegkijken, en zij ervaart haar macht. Telkens als ze een tegenslag op haar werk heeft, zoekt ze met hem de flirt op. Gaat in een strak pakje in de sportschool op hun kantoor voor hem rekken en strekken. Stuurt hem een kennelijke foto. Rob kan alleen maar smachten, terwijl zij eropuit trekt met echt rijke mannen.
Ondertussen maakt Nicole, een harde vrouw die twee keer zo oud is als hij, hem duidelijk dat hij alleen haar aandelenportefeuille mag beheren als hij met haar naar bed gaat. Hij gruwt ervan, maar hij kan geen kant op. Hij heeft die baan nodig. Wanneer hij in dit nieuwe seizoen post-coïtaal naast haar op een tuinstoel ligt, kijkt ze hem medelijdend aan en vraagt: 'Waarom blijf je eigenlijk?' Het antwoord is waarschijnlijk dat hij door misbruikt te worden zich tenminste nog van waarde voelt, hoe zelfhatend dat ook is.
In het nieuwe seizoen valt Nicole dood neer en breekt Rob op de werkvloer. Zijn baas Eric (gespeeld door een geweldige Ken Leung) neemt hem apart. Verman je, zegt Eric. Zeg me na:'I am a man and I am relentless.'Ik ben een man en ik ben meedogenloos. Rob schreeuwt het door zijn tranen heen en trekt eropuit om zijn werk te doen. Even later moet Eric iemand ontslaan. Je ziet hem in zijn kantoor zitten, van een afstandje - de camera lijkt hem al vergeten.'I am a man and I am relentless',praat hij zichzelf moed in.
En toen las ik de essays overIndustryen kwam ik niks tegen over Rob en zijn niet bepaald meedogenloze mannelijkheid. Niets. Ik las alleen maar feministische analyses van Harper en Yasmin. Alsof Robs pijn niet bestond, omdat zijn model van mannelijkheid niet past in het modieuze discours waarin vrouwen louter strijders zijn en mannen overwonnen moeten worden. Ik zeg niet dat alle popculturele analyses dit rigide frame hanteren, maar ik zeg ook niet dat ze dat per se niet doen.
Natuurlijk: het is niet zodat mannelijk leed onderbelicht is geweest in prestige-tv. Al in 2013 schreef tv-criticus Brett Martin het boekDifficult Men,waarin hij de theorie presenteerde dat alle series die voor de grote kwaliteitssprong van de tv-serie rond de millenniumwisseling zorgden over mannelijke fragiliteit gingen.The Soprano'sging over een gangster met angstaanvallen.Breaking Badging over een passieve scheikundeleraar die, oog in oog met de dood, nog een keer zijn gram wil halen.Mad Menging over een reclameman die ontspoorde omdat hij van binnen niet kon samenvallen met de geslaagde man die hij moest voorstellen. Et cetera.
Je zou kunnen zeggen dat Eric die verhaallijn vertegenwoordigt inIndustry.Hij is begin vijftig, loopt over de beursvloer met een honkbalknuppel in zijn handen, is net partner geworden bij zijn kantoor (laat, wrijft iedereen hem in) en is gescheiden. Alleen anders danBreaking Bad'sWalter White enMad Men'sDon Draper is het personage Eric niet de dramatische verhaalboog, maar de komische. Wat rond 2013 nog tragiek was, is nu de punchline. Je hoeft niet met hem mee te leven, je mag hem uitlachen. Aan alle vrouwen met wie hij naar bed gaat vraagt hij ijverig naar goedkeuring: 'Ik neuk nog net als een jonge man, toch?'
Haha, wat een kneus, moet je als kijker denken. Wanneer hij op een afterparty cocaïne neemt, stuitert hij op. Wauw, roept hij,'I haven't done blow since 9/11'.(Het is humor die naar het soort vanSuccessionneigt, net als de scène waarin Rob in een gevecht belandt met een aristocratische miljonair - in de ballenbak van een kinderdagverblijf. Mannen zijn het, maar dus eigenlijk kleine jongens.)
Brett Martin schreefDifficult Mendirect na afloop van het presidentschap van George W. Bush, een politicus die er eer in schepte tegen elk beter weten in zijn rechtlijnigheid vast te houden. Volgens Martin opperde Bush een referendum over masculiniteit in Amerika: was dit een land van mannen (dominant, bereid alles solo aan te pakken) of van vrouwen (compromissen makend, empathisch, onderzoekend)?
Industrywijst naar de vrouwen, maar geeft dat antwoord een draai. Want je kunt Yasmin en Harper slachtoffers noemen die zichzelf door een bak derrie aan giftige mannelijkheid moeten slepen. Maar ze zijn net zo goed haaien: ze zijn razend ambitieus, ze feesten, drinken, snuiven, gebruiken seks zoals het hun uitkomt. Ze willen serieus genomen worden en niet afgerekend worden op het feit dat ze jonge vrouwen zijn. Maar het is niet zo dat ze carrière willen maken om nobelere redenen dan de investeringsmannen. Ze willen juist net zo onbeschaamd zijn als de mannen, net zo onverantwoord egoïstisch, net zo hard metfuck-you-moneysmijten.
Ook seks en liefdezorgen niet voor de ouderwetse verhouding waar mannen de roofdieren zijn en vrouwen de prooien. Dat zie je in de verhaallijn van Rob, die zich aan de klappenkant van een machtsongelijke verhouding bevindt. Dat zie je ook bij het personage Sweetpea - een nieuwe Pierpont-medewerker die door Yasmin 's ochtends vroeg op de beursvloer wordt aangetroffen terwijl ze een filmpje maakt voor haar TikTok-volgers, van het type 'een dag in het leven van een beurshandelaar'. Yasmin rolt met haar ogen, maar voorGenZennialSweetpea is beurshandelaar zijn hetzelfde als beurshandelaar spelen voor haar volgers. Alles is performance. Alles is verhandelbaar. Dus je hoeft er niet van op te kijken als later blijkt dat ze ook een OnlyFans-account heeft, waar een mannelijke collega vrachtladingen geld over uitstort.
Dat die collega een keer met Sweetpea naar bed is geweest, wordt door niemand gezien als zijn verdienste - maar als een falen. Die stumper. Hij is in haar val gelopen. Zij is de baas over seks. Niet hij.
In het nieuwste seizoen kruipt Yasmin, puur platonisch, na een lange dag vol tegenslag in Robs bed. Ze zijn inmiddels huisgenoten. 'Werd jij maar verliefd op me', zegt ze. Wat een vreselijk iets is om te zeggen, want hijisverliefd op haar. Zij niet op hem. Op zoek naar een soort troost in de herkenbaarheid van ingesleten patronen duwt Yasmin hem en haar in een traditionele rolverdeling: hij als ongrijpbare man, zij als smachtende vrouw. Maar die rolverdeling bestaat allang niet meer.
Industryis te zien op HBO
'Ik ben een man en ik ben meedogenloos.' Rob schreeuwt het door zijn tranen heen