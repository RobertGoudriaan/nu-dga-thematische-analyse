Naar de aarde zelf luisteren Stargaze & Dirty Projectors Song of the Earth

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
5 september 2024
Het grotendeels Nederlandse ensemble Stargaze en de Amerikaanse indiepopband Dirty Projectors brengenSong of the Earth,geinspireerd door Gustav Mahler. 'Wij proberen universaliteit te vinden in het kleine en het onwaarschijnlijke.'
Vorig jaar verscheen er eenexpanded edition(en dat was niet overdreven: deexpansionwas gul) vanMount Wittenberg Orca,een album dat Dirty Projectors in 2011 uitbrachten samen met de beroemdste zangeres van IJsland: Björk. Het was een bijzonder project. Niet alleen omdat de opbrengst naar de National Geographic Society ging. Ook niet alleen vanwege het snelle opnameproces: David Longstreth, de compositorische spil van Dirty Projectors, schreef de zeven nummers in een week, waarbij hij zichzelf verplichtte niet te veel opnieuw te doen, waarna de band ze in 2009 tijdens een benefietshow in boekwinkel Housing Works in New York samen met Björk live speelden, om ze een jaar later alsnog op te nemen, maar ook toen: live.
DatMount Wittenberg Orcazo bijzonder was, kwam vooral door het samenvallen van doel, vorm en inhoud. De muziek weerspiegelt de manier waarop de walvissen, waarover het album gaat en voor wier bescherming het wordt ingezet, door de golven bewegen. En Björk zingtOn and Ever Onwardvanuit het perspectief van een walvis, die haar kinderen uitlegt:'Our home is all around us/ Our love is all around us.'En ook het gevaar wordt benoemd, wanneer Björk nog steeds als moeder walvis inSharing Orbzingt:'Come into my home/ Murder my family and leave me alone/ Ceaseless hunger ran until the sea is silent and deadly quiet but for an engine.'
Dus nee. Echt verrassend is het niet dat Dirty Projectors zich voor hun nieuwe project afvragen wat we zouden horen wanneer we naar de aarde zelf - dus niet de mensen daarop - zouden luisteren. Ecologisch bewustzijn is een constante in het oeuvre van de indierockband, die in 2002 werd opgericht in New York.Earth Crisiswas in 2020 nog de veelzeggende titel van een ep.
Ook een constante in het oeuvre van de band: een originele kijk op bekende zaken. Het beste voorbeeld is waarschijnlijk hun albumRise Aboveuit 2007.Rise Above:zo heet ook het bekendste nummer van de legendarische hardcoreband Black Flag, met zanger Henry Rollins. Het staat op het albumDamageduit 1981. En inderdaad: álle nummers van het albumRise Abovevan Dirty Projectors staan ook op dat klassieke hardcore-album. Maar dan in een andere volgorde. En vooral: een volstrekt andere versie. Het is namelijk een herinterpretatie. En dan niet op basis van de feiten, zoals ooit vastgelegd in een studio, en uitgebracht in 1981. Nee, op basis van David Longstreths herínnering aan het album, na het vijftien jaar lang niet te hebben beluisterd. De radicale herinterpretatie toont feilloos aan hoe gebrekkig het menselijk geheugen is.
Dus ook geen verrassingdat Dirty Projectors weer een verrassende samenwerking zouden aangaan. Nu met het hedendaags, grotendeels Nederlandse ensemble Stargaze, onder leiding van de Duitse dirigent André de Ridder, dat in het Muziekgebouw eerder samenwerkte met Terry Riley, Mica Levi en Lee Ranaldo.
Ruim honderd jaar na de première van Gustav MahlersDas Lied von der Erdehebben Stargaze en Dirty Projectors die liedcyclus genomen als spil voor hun projectSong of the Earth. Na de Nederlandse première in het Muziekgebouw brengt het gerenommeerde platenlabel Nonesuch Records (in 1964 in New York opgericht door de legendarische Jac Holzman) het project uit op vinyl.
Het is een oude wens van David Longstreth: al toenEarth Crisisverscheen zei hij in een interview een 21ste-eeuwse herinterpretatie van Mahlers epische liedcyclus te overwegen. Het lied van de aarde zou ruim een eeuw later anders klinken, nu die aarde volgens elk internationaal wetenschappelijk onderzoek afstevent op een ramp, als we geen drastische maatregelen nemen.
In een interview met René van Peer legde Stargaze-dirigent en -oprichter André de Ridder enkele maanden geleden uit dat, net als destijds, zeventien jaar geleden, bij het werk van Black Flag, de uiteindelijke uitkomst niet per se veel aan het origineel zal doen denken: 'In de oorspronkelijke versie brachten we dit project in Londen, Helsinki, Dublin en Hamburg. De muziek is de laatste tijd behoorlijk veranderd, dus het concert in Amsterdam is bijna een nieuwe première. Song of the Earthis geïnspireerd door de liederencyclus van Mahler. Het bestaat uit zes nieuwe liederen, afwisselend voor mannen- en vrouwenstemmen, zoals in Mahlers compositie, waar het muzikaal overigens niets mee van doen heeft.'
In hetzelfde interview legdeDe Ridder ook uit waarin deze samenwerking naadloos past bij de werkwijze van zijn ensemble: 'Stargaze is een collectief waarin de musici nauw samenwerken. We hebben een gezamenlijk doel voor ogen. We werken met uiteenlopende musici: met singer-songwriters, elektronische muzikanten en hedendaagse componisten. We improviseren en musiceren zonder partituur, maar bewerken ook muziek voor speciale concerten. Soms maken we collectieve arrangementen. Wat dat betreft werken we als een band, maar dan in de hedendaagse klassieke muziek. We zijn altijd op zoek naar nieuwe ideeën, nieuwe projecten, iets wat alleen mogelijk is dankzij de samenstelling van de groep en de muzikanten die we ontmoeten. We hebben zo'n helder inzicht ontwikkeld van hoe Stargaze zou moeten klinken dat het een tweede natuur is geworden. Projecten ontstaan uit collectieve samenwerkingen, wat ongebruikelijk is voor orkesten. We werken ook met kunstenaars uit andere disciplines, maar de muziek blijft het uitgangspunt.'
In maart gingSong of the Earthin première in de Walt Disney Concert Hall, toen in samenwerking met de LA Phil, waarvan Stargaze het stokje heeft overgenomen.
Het was ook om een andere reden een speciaal optreden: het was bijna vijf jaar geleden dat de Dirty Projectors op een podium stonden. Speciaal voor hetSong of the Earth-project keerde ook voormalig bandlid Olga Bell terug in de band, die sinds de oprichting in 2002 vaak van bezetting is gewisseld, met David Longstreth als de enige constante factor.
In een interview op de avond van het concert vertelde Longstreth aan website Flaunt waarom hij heeft gekozen voor de liederencyclus uit 1908 als inspiratiebron, waarin net als in zijn samenwerking met Björk de cyclische aard van het leven centraal staat, en waarin zowel vreugde en verdriet als vergankelijkheid worden bezongen. Longstreth stelt in het interview datSong of the Earthhet geluid verkent 'door de lens van het antropoceen', verwijzend naar de term voor het tijdperk waarin het aardse klimaat en de atmosfeer de gevolgen ondervinden van menselijke activiteiten. Zijn fascinatie voor het werk van Mahler, vertelt hij, begon bij het meest voor de hand liggende: de titel. 'In het begin hield ik gewoon van die titel. Ik stelde me er een lied bij voor dat zo groot is dat het op de een of andere manier de hele aarde zou kunnen omvatten - de natuur, de wildernis, de menselijke ervaring. En in zekere zin probeert het stuk van Mahler inderdaad precies dat te doen. Het is een 65 minuten durende liedcyclus voor een enorm 105-koppig orkest en twee zangers. Maar op een andere manier wijst het libretto dat het gebruikt - vertalingen van Chinese gedichten uit de Tang-dynastie - juist in een heel andere richting. De tekst bestaat uit zeer gedetailleerde beschrijvingen van kleine, specifieke situaties, doordrenkt van een gevoel van de vergankelijkheid van alles. Dus ik raakte geobsedeerd door deze prachtige ironie: proberen universaliteit te vinden in het kleine en het onwaarschijnlijke.'
Longstreth vertelde ookover de ontstaansgeschiedenis van het werk: 'De eerste versie schreef ik voor het ensemble Stargaze, van mijn Duitse vriend André de Ridder. We hadden het er al jaren over dat ik een stuk voor ze zou schrijven. En uiteindelijk, tijdens de pandemie, hebben we het gedaan. De eerste versie was voor Stargaze geschreven: vijf strijkers, drie houtblazers, hoorn en trombone, twee percussionisten en piano. Ik schreef het heel snel, in ongeveer een maand, omdat mijn dochter net geboren was. De afgelopen jaren heb ik het herschreven en omgezet naar het uiteindelijke werk dat het is geworden. Die eerste versie had ik zelfs zó snel geschreven dat ik zelf geen idee had wat het eigenlijk was. Ik wist alleen dat het me had verrast, en me had verward op een manier die me beviel.'
'De eerste versie schreef ik zó snel dat ik zelf geen idee had wat het eigenlijk was'
Matthew Reamer | David Longstreth