Flikflak

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
3 augustus 2023
FILM Barbie Oppenheimer
Is 'Barbenheimer' ontstaan door memes en mashups van mensen die niets beters te doen hebben dan plaatjes maken waarop te zien is hoe de werelden van J. Robert Oppenheimer en Barbie met elkaar fuseren? Marketingmachines die de twee films tegen elkaar uitspelen? Of is het een cultureel fenomeen, antwoord op de vraag of de populaire cinema een toekomst heeft in ons moderne leven?
In ieder geval was mijn bezoek aan zaal 1 op een doordeweekse donderdagavond in de dorpsbioscoop in mijn woonplaats Alkmaar een openbaring. Vanwege een zieke vriendin bevond ik mij als volwassen man in m'n eentje in een zee van roze meisjes, mama's en jonge vrouwen. De sfeer was carnavalesk. Binnen de kortste keren waren twee meisjes van een jaar of tien bezig ongelooflijk knappe gymnastiekoefeningen voor het scherm te doen. Om de paar minuten kregen ze een daverend applaus van de rest.
Twee jongens kwamen binnen, eveneens gekleed in het roze. Kansloos. Deze avond was er een voor de meisjes.
Aangezien er in mijn dorpsbioscoop nog een pauze is, dus de film wordt geloof het of niet halverwege onderbroken, kon ik hier en daar vast reacties opvangen. Naast mij zei een meisje trillend van verrukking tegen vriendinnen die verderop zaten: 'Dit is de beste film ooit!'
Een week eerder. In de Bijlmer wasOppenheimernet afgelopen en de bomvolle zaal liep leeg. Hier en daar ving ik reacties op. Mensen waren, net als mijn vriendin en ik, omver geblazen door Christopher Nolans film (zieDe Groene Amsterdammervan 26 juli). Verdwaasd begon ik aan haar uit te leggen waarom we zojuist een meesterwerk hebben gezien. Want wat doe je anders op een date.
Nu de reden waarom ook Greta Gerwigs film een meesterwerk is, en waarom 'Barbenheimer' even legitiem als cruciaal is: wie dezer dagen naar deze films gaat, staat net als Quentin Tarantino - zie de foto's op internet - in de rij om de zaal binnen te treden. Zo was het ooit, in het gouden tijdperk van de cinema in de jaren twintig en dertig, in de jaren vijftig toen films groter werden om de invloed van televisie tegen te gaan, en in de jaren zeventig toen George Lucas en Steven Spielberg de zomerse kaskraker uitvonden. Nu maken we opnieuw mee dat mensen massaal in de ban raken van cinema.Thrillingis het.
Barbie. Diep raakt het medelijden mij waarmee zij - de ongelooflijk goed spelende Margot Robbie - een falende Ken bejegent als hij aan de Barbies uitlegt waaromThe Godfathereen meesterwerk is. Ken is opeens heel klein, Ken heeftnietsdoor. Ik wel.
In de nacht liep ik terug naar huis.Barbenheimer. Wat een power hebben al die mannen in Nolans film - bijna zoveel als die van roze meisjes die op een donderdagavond flikflaks doen in hun dorpsbioscoop.
Gawie Keyser
Nu te zien