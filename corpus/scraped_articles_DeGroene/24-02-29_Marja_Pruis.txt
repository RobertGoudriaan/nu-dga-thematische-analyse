Marja Pruis

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
29 februari 2024
Ik lees een boek waarin iemand haar minnaar aanduidt met 'het tuimelkruid', zonder hoofdletter. Tuimelkruid. Ik weet niet hoe het er oorspronkelijk staat, in het Engels(tumbleweed?),maar ik kan me er iets bij voorstellen. Een soort kruidje-roer-me-niet, maar dan Amerikaans formaat. Iemand van wie je wel weet waar je aan toe bent, maar van wie je je afvraagt of je het moet willen weten. Want dan zou je verstandig moeten zijn en maken dat je weg komt.
Laatst vroeg ik aan iemand bij de koffieautomaat naar de afwezige vader van haar kind. (Het was een logische wending in het gesprek.) 'O', zei ze, langzaam melkschuim op haar koffie gietend. 'Dat is een flierefluiter.'
Flierefluiter. Ze zei het met het soort berusting waarin de ooit-bekoring nog naklonk.
Het tuimelkruid in het boek dat ik lees, doemt op onverwachte momenten op. Het liefst rond het middernachtelijk uur, in de deuropening van een motel in Houston. Twee gitaarkoffers in de hand, natuurlijk, en een verse tatoeage op de borst. Jij ligt al in bed, want jouwgigzit er al even op. In de vroege ochtend heb je het kind uit een eerdere relatie vanuit Boston naar de vader in New York gebracht, en het vliegtuig naar Texas genomen, met een tussenstop in Austin.
Daar had je nog net tijd een supermarkt in te lopen voor een wegwerpscheermesje, zodat je je benen kon scheren. Je liet de sleutelkaart van je kamer achter bij de receptie, zodat de entree voor hem vrij zou zijn mocht je in slaap vallen. Stel je voor, iets zou door jouw toedoen hem in de weg zitten, kostbare minuten met hem zou je door eigen schuld verliezen.
Amerikanen. Zou je ze duidelijk kunnen maken dat de treinrit Groningen-Den Haag eigenlijk al niet te doen is? Dat Nederland een land is met zestien politieke partijen? Vrouwen. Zou je ze duidelijk kunnen maken dat je niet per se kapot hoeft te gaan aan de liefde? 'Hij kroop onder de dekens om me vast te houden.'
Ik heb er nu even een decent citaat uit dat boek bij gezocht. Ik hou er niet van om het werkwoord neuken in mijn teksten te incorporeren. Vooral niet in de buurt van een zinsdeel als 'het leek alsof ik delen van mezelf ontmoette die ik nooit eerder was tegengekomen'.
We kennen allemaal onze gitaarmannen. Ik las vroeger, ik denk tot mijn veertiende, alle boeken van Sanne van Havelte en Leni Saris. Lezen is kalmpjes uitgedrukt.De verte roept,Hun geheim, Het begon in een stortbui.Ze stoomden me klaar voor het silhouet van de nachtelijke bezoeker, sigaret in de mondhoek, jij met gladde benen en bonkend hart.
'Wat heb je nou op je borst', piepte ik als hij eenmaal naast me tussen de mottige lakens was gegleden om me vast te houden. 'De initialen van welke hoer zijn dat.' En ik haalde opgelucht adem als hij zei dat het de initialen van zijn neefje waren.
Andere koffieautomaat, huiselijker proporties. We leunen met z'n drieën tegen het aanrecht, een van ons schenkt de glazen in, een ander roert in de stoofpot, de derde is er om de sfeer te verhogen. Waarover heb je het, februari 2024.
Of Hugo Claus een macho was. Ik zie hem voor me, borstelige bakkebaarden, jas met bontkraag, vrouwen willoos. Die stem! Die grote handen om de blote zwangere buik van de mooiste vrouw van dat moment.
Ik meen me te herinneren dat degene die nu de pollepel hanteert, blonde haren onweerstaanbaar warrig opgestoken, ook eens door hem werd geïnviteerd op zijn gezicht plaats te nemen, maar zij - 'zet jij alvast de borden op tafel?' - weet niet waarover ik het heb.
'Hugo was geen macho', zegt degene die het kan weten. 'Hugo moest geholpen worden.'
'Hugo was geen macho', zegt degene die het kan weten. 'Hugo moest geholpen Ze doet voor hoe ze hem een servet ombond, hoe dankbaar hij haar was.
En ze zegt: 'Macho's kijken neer op vrouwen.' worden.'
We zitten aan de met damast gedekte tafel, de glazen blinken, voor de rozen heeft de sfeerverhoger gezorgd. We laten ze de revue passeren, de echte macho's. Die wel, die niet. Zuchten erbij, gek van verlangen.
'Zou ik ooit in staat zijn het te overleven als ik kreeg wat ik wilde?'
Leslie Jamison,Splinters