Sir Antony's beelden zorgen voor historisch besef

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
18 april 2024
Houghton -Op het landgoed bij Houghton Hall vind je koeien, eenden, fazanten, witte herten, Locatelli'sPerseusen de leden van de adellijke Cholmondeley-familie. De komende maanden worden ze vergezeld door honderd standbeelden van Sir Antony Gormley. De gietijzeren zelfbeelden van de Britse kunstenaar staren voor zich uit over het vlakke, ruim honderd hectare tellende terrein dat niet ver van de Noordzeekust in het graafschap Norfolk ligt. Sommige beelden staan op een voetstuk, andere zijn zo diep ingegraven dat alleen het hoofd zichtbaar is.
Houghton Hall is lang niet de eerste plek waar de 73-jarige beeldend kunstenaar, die dertig jaar geleden doorbrak toen hij de Turner-prijs won, zijn naakte beelden heeft neergezet. Zo staan ze op de stranden van Margate en Liverpool, en doken ze op aan de oever van de Theems, ter hoogte van Ian McKellen's woning (en kroeg) in Limehouse. In het verleden hebben deze waterwerken voor paniek gezorgd, omdat het bij hoog water lijkt alsof er een persoon verdrinkt. Zeemeeuwen zijn er bijzonder op gesteld.
Negen maanden geleden kreeg Sir Antony de uitnodiging om zijn iconische beelden in de tuin van de zevende markies van Cholmondeley (spreek uit: Chumley) te zetten. De Britse aristocraten zijn uitgegroeid tot ware beschermheren van beeldhouwers. Houghton Hall vormde de afgelopen jaren de achtergrond van kunstwerken van Henry Moore en Anish Kapoor.
Door zijn 620 kilo wegende en 191 centimeter hoge beelden als het ware te laten aarden brengt Sir Antony metTime Horizonde menselijke vergankelijkheid in herinnering, alsmede de waarde van historisch besef. Wat dat laatste betreft is dit'stately home',dat aan Downton Abbey doet denken, een prima locatie. Houghton Hall werd ongeveer drie eeuwen geleden gebouwd in opdracht van Sir Robert Walpole, de eerste Britse premier.
De 63 jaar oude markies, die een hoge functie bekleedde in het hof van koningin Elizabeth, graaft wandelend over het landgoed een stuk dieper in de geschiedenis. Het brengt hem bij een onderwerp dat deze zoon van een Duitse moeder hoog zit: Brexit. 'Een jaar of zesduizend geleden zat Norfolk nog vast aan het continent, aan wat nu Holland is', mijmert hij. 'Doggerland heette het gebied. En de Theems? Dat was ooit een zijrivier van de Rijn.'