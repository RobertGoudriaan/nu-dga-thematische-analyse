The language binnen mijn lichaam

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
3 oktober 2024
Festivalis de eerste Nederlandse bundel van de in Zuid-Korea geboren dichter Mia You . Een diepzinnig en vrij boek over identiteit, gender en migratie, maar vooral over wat poëzie allemaal vermag.
Benieuwd wanneer Anne Carsonwordt geciteerd, dacht ik al vrij snel tijdens het lezen vanFestivalvan Mia You. Die gedachte moet te maken hebben met het slimme, weloverwogen formuleren van You, met het feit dat de gedichten en reeksen aandoen als zelfstandige gehelen, als mini-chapbooks, en ze viel me in door You's gedachtesprongen en invalshoeken.
Neem alleen die titels al. Waar Carson op de proppen komt met opmerkelijke en zonderlinge vondsten alsVariations on the Right to Remain SilentofLecture on the History of Skywriting,komt Mia You met opschriften alsDe taalgids van Joe en Josephine, Liefdeslied van mijn hologramenGo Bokito.Alleen die titels al ademen een grote mate van vrijheid.
Die vrijheid was eveneens terug te lezen in You'sI, Too, Dislike Ituit 2016. Daarin titels alsUpon Seeing TS Eliot on the London Underground, Phrasebook for a Young Traveler on the Hundredth Day of Her Journeyen natuurlijk:The Bob Perelman Quartets!Het intellectuele plezier van het bedenken, met een fijn gevoel voor humor, herinner ik me dan weer uit het gedichtThere are Many Reasons Why,waarin You, geboren in Zuid-Korea, opgegroeid in de Verenigde Staten maar al jarenlang woonachtig in Nederland, haar persoonlijke achtergrond inzet in een hilarisch én diepzinnig gedicht over identiteit en vervreemding, dat zo begint:'There are many reasons why/ I could have been a great CIA agent./ First of all, I'm Korean'.
I, Too, Dislike Itwas 'gewoon' een Engelstalige bundel.Festivalis You's eerste Nederlandse bundel, hoewel het een vertaling betreft van de oorspronkelijke tekst die ook dit jaar verscheen, bij Belladonna Press in New York. En toch, door het feit dat You in Nederland woont (ze is docent aan de Universiteit Utrecht en het Sandberg Instituut Amsterdam), en haar onderwerpen, ook in eerder werk, heel Nederlands zijn en zich vaak in een Nederlandse ruimte afspelen, lijkt het wel alsof You inFestivaleen Nederlandse dichter is.
Festivalis vertaald door Eddie Azulay, staat op het omslag vermeld, maarSpreekwoordis vertaald door Joost Baars,Het plasticprincipedoor Fiep Bodegom,Een epistolaire taxonomie van gatendoor Tjadine Stheeman, en Kim Schoof vertaaldeAves, De taalgids van Joe en JosephineenHet holografisch principe.Meerdere interpretaties dus.
Die laatste tekst is overigens een verhaal apart; You heeft Schoofs vertaling van haar eigen oorspronkelijke versie gebruikt om daar vervolgens weer een 'meertalige of "trans"-talige'
versie 'van Nederlandse mannen' van te maken, zoals You in de verantwoording uitlegt. Ook die bijsluiter is natuurlijk weer vertaald en als ik die goed begrijp, met de tekst ernaast, wordt hier een beeld geschetst van de Nederlandse man en de vanzelfsprekendheid die aan hem hangt - machtig, zogenaamd drager van kennis, en de wereld verklarend aan Jan en alleman. Het levert een grappige en schrijnende tekst op die zichzelf vertaalt en doorhaalt, die speling laat tussen het Engels en het Nederlands:
De mansplaining van Nederlanders is uitstekend, maar hun manspreading nog beter. Dutch mansplaining is exemplary, but their manspreading is better. The Dutch manspread their nation straight into the Atlantic Ocean. Nederlanders manspreaden hun natie ver de Atlantische Oceaan in. Nederlandse mannen begrijpen dat diversiteit het hedendaagse probleem is.
Daarmee isFestivalniet alleen inhoudelijk maar ook formeel een bundel over meertaligheid, taalverwarring en taalverlies. Op een aantal plekken in de teksten en gedichten waar frasen, citaten of enkele woorden zonder Nederlandse vertaling in het Koreaans staan afgedrukt, is de bundel voor de gemiddelde lezer zelfs een muur; even stuit je op een grens, op jouw gebrek aan kennis.
You blijft consequent weg van eendimensionale, particuliere sentimenten en hartenkreten, en strooit met mooie zinnen ('haar lach luidde als klokken') zonder het erom te doen. Nergens wordt het larmoyant of te privé, al neemt ze inVadermoord en feesteneen ruzie tussen haar zoon en dochter als uitgangspunt, en ligt de kiem van teksten alsGangnam Beauty, Lyriek uit de loopgraafenLevenscyclusnadrukkelijk in de persoonlijke levenssfeer. In dat laatste gedicht, geschreven tijdens een korte residentie in het Diakonessenhuis in Utrecht, raakt de taalverwarring gaandeweg compleet:
I wanted to write my way back to health but the language binnen mijn lichaam was nu anders dan the language of my living
Festivalis, vanTenhemelopnemingen de wervelende openingsreeksVadermoord en feestentot aan het slotgedichtAves,volwassen poëzie, in de zin dat ze converserend en fijnzinnig is en de lezer serieus neemt. Een boek over identiteit, gender, het moderne stedelijke leven, de doorwerking van koloniale geschiedenissen, migratie. Maar ook en vooral een boek over wat poëzie allemaal kan doen en zijn.
Carson komt overigens inderdaad voorbij, op pagina 88, in de afdelingEen epistolaire taxonomie van gaten,als You uitEros the Bittersweetciteert. Maar tegen die tijd ben ik Carson al lang en breed vergeten. Wat een aanwinst, dit heerlijke boek
Wouterle Duc | Mia You blijft consequent weg van eendimensionale hartenkreten MIA YOU Festival Uitgeverij Chaos, 128 blz.