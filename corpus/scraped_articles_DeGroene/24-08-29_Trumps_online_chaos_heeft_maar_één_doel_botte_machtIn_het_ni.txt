Trumps online chaos heeft maar één doel: botte macht In het nieuws

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
29 augustus 2024
'I accept!'schreef Donald Trump vorige week boven een gedeeld bericht met door AI gegenereerde beelden: Taylor Swift als Uncle Sam met de tekst'Taylor wants YOU to vote for Donald Trump',echte en neppe beelden van haar fans in Trump-shirts. De steun van Swift, die net de Europese tak van een wereldtournee heeft afgesloten, zou voor zowel Trump als zijn tegenstander Kamala Harris een flinke boost zijn. Vanwege haar enorme fanbasis werd de zangeres al ruim voor deze presidentsverkiezingen links en rechts ingezet in deculture wars.
Iedereen kon voorspellen dat AI-nepnieuws een groot thema zou worden in aanloop naar november, maar konden we ook weten dat het zo knullig zou worden ingezet? Hoewel de politieke kleur van de uitgesproken progressieve Swift wel ongeveer is in te vullen heeft ze deze verkiezingen nog niet officieel haar aanbeveling gegeven voor de ene of de andere kandidaat. Vrijwel meteen nadat Trump de plaatjes deelde stelden juristen vast dat Swift hem zou kunnen aanklagen als ze wilde.
Het Uncle Sam-plaatje is overduidelijk nep, en de strategie om AI-beelden van'Swifties for Trump'en echte foto's in één post te combineren is een doorzichtige tactiek. De posts bleken volgens onderzoek vanThe Guardiangrotendeels het werk van een obscure nieuw-rechtse non-profitorganisatie die vaker desinformatie verspreidt. Het is slechts een van de vele kleine bedrijfjes die X overspoelen met AI-gegenereerde prut. Dus wat wilde Trump bereiken door nepnieuws te delen dat zelfs de gemiddelde Facebook-oom nog kan debunken?
Een goede meme-gameis deze Amerikaanse presidentsverkiezingen essentieel. Het lukt Kamala Harris, die afgelopen zomer viraal ging met remixes van haar Coconut Tree-speech, waarin ze stelt dat iedereen bestaat in de context van al het voorgaande, en die haar campagne modelleerde naar het hit-albumBratvan zangeres Charli xcx.
Als een meme werkt, dan verspreidt hij zich schijnbaar organisch omdat hij is ontworpen om aan te slaan op de popcultuur en de tijdgeest. Een goede meme staat bovendien een politieke of maatschappelijke boodschap toe zonder prekerigheid, spreekt de subtiel-ironische taal van het internet en kan eindeloos worden herhaald met minieme verschillen zonder snel saai te worden.
De AI-plaatjes van Trump cum suis voldoen daar totaal niet aan: ze zijn niet maatschappelijk, niet bijzonder grappig of overtuigend, en wél saai. De enige functie die overblijft, is chaos enrage baitcreëren. 'Berichten als deze gaan er niet om het publiek daadwerkelijk te overtuigen dat Swift hem steunt', schrijft Sophia Smith Galer inThe Guardian. 'Het gaat erom ervoor te zorgen dat het infuus naar de Facebook-groepen en WhatsApp-gesprekken van zijn supporters nooit opdroogt.' Woedeaanvallen van Swifties zullen bovendien aanslaan op de algoritmen van X en Trumps eigen Truth Social. Voor Trump is dat wellicht genoeg; zijn pad 'lijkt te eindigen met het vereffenen van oude rekeningen en een presidentschap waarin hij de woorden "dat is niet toegestaan" zelden of nooit hoeft te horen', schrijft Casper Thomas in dit nummer (pagina 28).
Botte macht is een simpel doel, en daartoe zet Trump simpele communicatiemiddelen in. Maar rondom hem worden wel degelijk plannen gesmeed voor een ultraconservatief Amerika waarin een groot deel van de democratische rechtsstaat wordt ontbonden. Neem het stappenplan van Project 2025, een document dat een stuk moeilijker te verteren is dan een post op X. Joshua Livestro vergelijkt het lezen ervan met zwemmen door een bad vol stroop (zie pagina 34). In dat rapport staat beschreven hoe in de Verenigde Staten en Europa progressieve verworvenheden zoals het recht op abortus kunnen worden teruggedraaid onder een almachtige rechts-populistische leider.
Daar toont zich wat de online chaos kan bewerkstelligen: het leidt af van een kraakhelder stappenplan voor wanneer Trump president is.
De AI-plaatjes van Trump zijn saai, maar creëren wel rage bait