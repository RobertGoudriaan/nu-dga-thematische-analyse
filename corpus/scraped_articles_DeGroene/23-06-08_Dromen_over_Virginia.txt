Dromen over Virginia

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
8 juni 2023
POPMUZIEK Foo Fighters
Toen Alanis Morissette in 1995 haar livedebuut in Nederland maakte, viel één van haar bandleden in het bijzonder op: de drummer. Op de drumkruk zat een beest van een drummer, die duidelijk harder wilden rocken dan hij kon in deze band met deze muziek. Het was onvermijdelijk dat deze Taylor Hawkins uiteindelijk bij een stevigere rockband terecht zou komen. Dat werd de Foo Fighters, opgericht door en geformeerd door een drummer, en wel van de beroemdste ter wereld: Dave Grohl, ex-Nirvana.
Hawkins was de drummer van de Foo Fighters van 1999 tot 2021. Zowel technisch als charismatisch paste hij perfect in de band die op elk album een paar geweldige singles had staan en minstens zoveel opvullers, geleid door een frontman die live elk gebrek volledig weet op te vullen met energie. En toen overleed Hawkins op vijftigjarige leeftijd, en was Dave Grohl opnieuw lid van een band waarvan de andere blikvanger er opeens niet meer was. Tijdens twee enorme herdenkingsshows voor Hawkins eerde vorig jaar de volledige rockwereld hem. Maar de meeste indruk maakte zijn zoon Shane: een puber die samen met de overgebleven Foo FightersMy Herospeelde en in vier minuten al het verdriet uit zijn lijf leek te willen slaan.
Het twaalfde Foo Fighters-album en het eerste zonder Hawkins sinds 1999 (maar met Grohl zelf weer op drums) geeft met de titelBut Here We Areen met de openingszin'It came in a flesh/ It came out of nowhere'al weg wat het is: het album over de grote afwezige op het album. Grohl is geen mooischrijver, nooit geweest ook, maar hij is wel een even effectieve als ervaren tekstschrijver, die al zijn klassiekers kent. Hij draait er nooit omheen op dit album: hij mist zijn vriend (en zijn eveneens recent overleden moeder), worstelt met verdriet en gemis, en precies dat bezingt hij, in teksten zonder al te veel omwegen of omhalen.
Juist het gebrek aan opsmuk, eigenlijk aan poëzie, maakt vanBut Here We Areeen emotioneel album. Grohl zíngt ook anders, fijngevoeliger en warmer, met minder effectbejag en juist daardoor meer effect. De focus op één thema werkt sterk door in de muziek: de nummers opBut Here We Areklinken zonder uitzondering dwingend, of het nu in opbouw klassieke rockballads zijn(The Glass),of dat ze juist verrassend dromerig zijn(Show Me How),of dat ze (met succes) de meest epische en grootste kans van de band verkennen (het ruim tien minuten langeThe Teacher).In afsluiterRest,een wiegelied voor de doden, laat Grohl vorm en inhoud opnieuw samenvallen. Om te eindigen met een droom:'Head a dream of us/ In the warm Virginia sun/ There I will meet you.'
Leon Verdonschot
Foo Fighters -But Here We Are (Sony Music)
Danny Clinch / RCA Records | Foo Fighters