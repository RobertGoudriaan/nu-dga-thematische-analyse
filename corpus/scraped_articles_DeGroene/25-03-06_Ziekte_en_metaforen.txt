Ziekte en metaforen

Als u voor deze zoekvraag nog andere filters hebt geselecteerd, worden die door deze selectie vervangen. Klik op "Doorgaan" om de huidige filters te vervangen of klik op "Annuleren" om ze te behouden.
Citatie exporteren
De Groene Amsterdammer
6 maart 2025
Indringend is Philip Huﬀs relaas 'Mijn stotterende, stuiterende hart' inDe Groenevan 20 februari. Zichzelf rapporteert hij als 'meer dan twintig jaar te jong voor de wachtkamer van de polikliniek cardiologie, operatietafels of de bedden van de eerste harthulp, waar ik nu lig'. Met vermoedelijke instemming haalt hij woorden aan van de schrijfster Nadia de Vries: 'Je hebt je eigen gezondheid maar in bepaalde mate zelf in de hand, en de toegang die je hebt tot gezondheid.' Zo is het maar net.
Ook las ik nog eens Huﬀs opiniestuk in deNRC,nu ruim vijf jaar geleden (10-9-'19), onder het kopje 'Ouderen hebben te veel inspraak in een wereld die ze nog kort bewonen'. Daarin stelde hij: 'Oudere stemmers hebben nu te veel inspraak op de ontwikkelingen in een wereld die ze korter zullen bewonen.' Over het stemrecht bepleitte hij aldus 'een verband tussen je stemgewicht en het aantal jaren dat je nog in deze wereld mee mag'. Dat voorstel leek me toen even absurd als inhumaan, toch moest ik er nu weer aan denken.
Interpreteer ik Huﬀs recente artikel correct als een amendement op het eerdere? Oftewel: is Philip Huﬀ er nú voor om het stemgewicht niet zozeer aan leeftijd als wel aan gezondheid te koppelen? Of is hij nu, op basis van onaangetast gezond verstand, tot het inzicht gekomen dat de stem van een gezonde oudere evenveel mag én moet wegen als van een niet-gezonde jongere?
HANS NUSSELDER KEMINK
Jan Rothuizen